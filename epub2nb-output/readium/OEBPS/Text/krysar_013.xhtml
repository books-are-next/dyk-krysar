<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-11" xml:lang="cs-CZ">
		<div class="_idGenObjectStyleOverride-1">
			<p id="_idParaDest-8" class="MLP_uroven2_kapitola ParaOverride-1">VIII</p>
			<p class="MLP_text_bez1radku ParaOverride-1">V&#160;neděli, po slavné mši, bylo živo a&#160;rušno v&#160;hospodě „U&#160;Žíznivého člověka“.</p>
			<p class="MLP_text ParaOverride-1">Hospoda „U&#160;Žíznivého člověka“ byla nejslavnější a&#160;nejoblíbenější z&#160;toho, co mělo hansovní město Hammeln. Nikde jste široko daleko nepopili lepšího vína; a&#160;kuchařka krčmy, Černá Líza, mohla se s&#160;kteroukoli měřiti. Ani hlavy obce nepohrdaly vstupem do klenuté síně hostinské; měly svůj stůl pečlivě chráněný před vetřelci. Ony okoušely první nově došlé sudy; ony pronášely závažné a&#160;rozhodné slovo ve věcech kuchyně a&#160;veřejného mínění.</p>
			<p class="MLP_text ParaOverride-1">V&#160;hostinci „U&#160;Žíznivého člověka“ uzavíraly se obchody, poněvadž opatrní a&#160;rozšafní občané Hammeln teprve zde se rozehřívali; uzavíraly se zde sňatky, poněvadž opatrní a&#160;rozšafní občané města Hammeln teprve zde počali pomýšlet na něco, co by se podobalo lásce asi tak, jako se vrabec podobá orlu. Jestliže občana města Hammeln stihl smutek, šel popíti ke Konrádu Rögerovi (tak se jmenoval zavalitý krčmář, dobrý človíček, který nepohrdal poklady vlastního sklepa!). Přihodilo-li se však něco radostného, bylo také popíti u&#160;Konráda Rögera. Nikdo nedovedl tak bujaře sdílet radost; oslavovaly se křtiny, a&#160;zdálo se, že křest koná se v&#160;domě Rögerově; oslavovaly se jmeniny, a&#160;podobalo se, že oslavuje Röger sám.</p>
			<p class="MLP_text ParaOverride-1">Bylo-li třeba popíjet tiše, nedovedl to nikdo tak jak Röger. Bylo-li nutno vypravovati příhody, znal hostinský nejrozmarnější a&#160;nejdovádivější. Krčmář jest něčím jako zpovědníkem. Röger měl v&#160;úctě zpovědní tajemství. Ale před ním nebylo roušky ani záhad. Prohlížel své spoluobčany veselýma a&#160;soucitnýma očima.</p>
			<p class="MLP_text ParaOverride-1">Byl to skromný muž, který, kdyby chtěl, mnoho by mohl. Ale Konrád Röger nechtěl než blaho krčmy „U&#160;Žíznivého člověka“. Mluvilo se také o&#160;pletkách s&#160;Černou Lízou, ale kdy měl by krčmář čas hřešiti? Svůj den a&#160;svou noc, svůj úsměv i&#160;své slzy daroval hostům svojí krčmy.</p>
			<p class="MLP_text ParaOverride-1">Jsou krčmy, kde dochází k&#160;hádkám a&#160;k&#160;rvačkám. Hosté Rögerovi málokdy se pohádali, ale neporvali se nikdy. Síň krčmy měla něco konejšivého a&#160;uklidňujícího; lidé přišli sem rozohněni svými spory. Za chvíli jako by je proměnila tato síň: po sporu ani potuchy. Ne proto snad, že by se dohodli, ne proto, že by se usmířili. Zítra, a&#160;snad už dnes, až vyjdou na svěží vzduch, poznají, že nejsou ani o&#160;krok blíže; ale zatím, zatím, jak všechno nabylo zde barev růžových!</p>
			<p class="MLP_text ParaOverride-1">Byli v&#160;Hammeln lidé, kteří s&#160;ostychem či bez ostychu doznávali, že nikdy nevystoupili na horu Koppel. Ale takového člověka v&#160;městě nebylo, aby nepobyl „U&#160;Žíznivého člověka“.</p>
			<p class="MLP_text ParaOverride-1">Byli v&#160;Hammeln lidé, kteří s&#160;ostychem či bez ostychu doznávali, že nepoznají konšela, ba dokonce hlavu obce, purkmistra Dörricka. Ale Konráda Rögera znal každý.</p>
			<p class="MLP_text ParaOverride-1">Oné neděle seděli u&#160;stolu konšelského dva ctihodní a&#160;rozšafní sousedé.</p>
			<p class="MLP_text ParaOverride-1">Prvý, Gottlieb Frosch, byl truhlář znamenité pověsti, který byl schopen vyhověti komukoli v&#160;městě, a&#160;ne pouze v&#160;městě Hammeln. Šest dělníků pracovalo v&#160;jeho dílně; a&#160;také Gottlieb Frosch, třeba konšel, dovedl ruku přiložiti, bylo-li třeba. A&#160;práce Froschova znamenala něco: byl to mohutný muž, skoro obr, o&#160;jehož síle ledacos se vypravovalo.</p>
			<p class="MLP_text ParaOverride-1">Soused Froschův byl Bonifác Strumm. Byl menší a&#160;útlejší. Svého cechu byl krejčí. Také Strumma znali široko daleko. Vypravovalo se, že sem jezdí až z&#160;Hannoveru bohatí měšťané, aby se svěřili zkušenému oku a&#160;zkušené ruce Strummově. Vypravovalo se, že v&#160;dílně Strummově pracují tovaryši, kteří přepluli moře a&#160;kteří viděli Rýn a&#160;Dunaj. Taková byla přitažlivost krejčího Strumma, jehož umění dostihnouti bylo nesplněným snem sta a&#160;sta roztoužených bloudů.</p>
			<p class="MLP_text ParaOverride-1">Bylo tudíž pochopitelno, že osobám tak ctihodným věnoval Röger pozornost všestrannou. Snažil se vyčísti z&#160;jejich očí přání sebeskrytější; úzkostlivě dbal, aby mráček nespokojenosti, počínající zatemňovati obzor krčmy „U&#160;Žíznivého člověka“, rozplynul se co nejrychleji. Röger se zmnohonásoboval. A&#160;přece, bylo-li třeba, dovedl zmizeti včas. Opodál stolu konšelského seděl krysař.</p>
			<p class="MLP_text ParaOverride-1">Seděl sám.</p>
			<p class="MLP_text ParaOverride-1">Občané města Hammeln nebyli si jisti, jak se chovati ke krysaři. Bylo jednak jisto, že vykonal městu platné služby. Bylo jisto, že jeho píšťala měla podivuhodnou moc. Naproti tomu zůstávalo něco neobjasněného a&#160;podezření vyvolávajícího. Tak na příklad nebylo jisto, kdo je krysař, ctihodné-li jeho přátelstvo a&#160;správný-li směr jeho cesty. Bylo také nejasno, jaký je pramen jeho moci nad něčím tak drzým a&#160;tak šeredným, jako jsou krysy. Bylo nejasno, požehnal-li kněz krysařově píšťale; a&#160;kdyby požehnal, jaký to byl kněz.</p>
			<p class="MLP_text ParaOverride-1">Zde bylo příliš mnoho nejasného. Občané v&#160;Hammeln milovali věci jasné; a&#160;proto seděl krysař sám u&#160;svého stolu.</p>
			<p class="MLP_text ParaOverride-1">Krysař mohl to vše pozorovat; zdálo se však, že si nevšímá svého okolí.</p>
			<p class="MLP_text ParaOverride-1">Popíjel tiše. A&#160;přece sem nepřišel bez důvodu.</p>
			<p class="MLP_text ParaOverride-1">A&#160;takový byl důvod.</p>
			<p class="MLP_text ParaOverride-1">Při počátku svého pobytu v&#160;městě Hammeln navštívil krysař radnici. Ukázal svou píšťalu a&#160;nabídl se, že vyvede všechny krysy z&#160;města. Krysy byly tehdá tak nestydaté, že ani radnice neušetřily; ba krysa, šeredností ne nepodobná kryse při svatbě počestné panny Kateřiny se objevivší, porušila kdysi důstojnost slavné a&#160;předůležité schůze konšelů města Hammeln. Byl to čin, který volal o&#160;pomstu; a&#160;obec, snad trochu bez rozmyslu, nezjistivši podrobností, smluvila s&#160;krysařem odměnu, která nyní, když krysy zmizely, zdála se poněkud přemrštěnou. Bylo to sto rýnských, suma pro obec citelná a&#160;nepoměrná k&#160;malé námaze krysařově. Onoho dne umínil si krysař, že připomene konšelům jejich slovo. Ježto pak nebylo nezvyklo „U&#160;Žíznivého člověka“ jednat o&#160;věcech obchodních, nebylo by to snad příliš nepřiměřené. Nutno však vzíti v&#160;úvahu, že zde běželo také o&#160;věc obecní, tudíž mimořádných zřetelů vyžadující. A&#160;lze-li upomenouti Petra či Pavla, nelze tak snadno upomínati konšela.</p>
			<p class="MLP_text ParaOverride-1">Ale krysař, snad že vínem rozohněn, neuvažoval mnoho o&#160;věci. Povstal a&#160;zamířil ke konšelskému stolu.</p>
			<p class="MLP_text ParaOverride-1">„Jsem krysař,“ pravil a&#160;uklonil se před Froschem a&#160;Strummem.</p>
			<p class="MLP_text ParaOverride-1">Frosch a&#160;Strumm užasli poněkud nad odvážlivostí krysařovou; ale není důstojno hlav obce, aby dávaly najevo úžas. A&#160;tak spokojili se něčím, co mohlo být kývnutím, ale docela zřejmým kývnutím nebylo, třeba občané v&#160;Hammeln jasné věci milovali.</p>
			<p class="MLP_text ParaOverride-1">„Jsem krysař,“ pokračoval odvážlivec, „a&#160;vykonal jsem smluvené dílo. Krysy odpluly dávno k&#160;moři; ale svých rýnských jsem dosud nedostal.“</p>
			<p class="MLP_text ParaOverride-1">V&#160;krčmě „U&#160;Žíznivého člověka“ nastalo napjaté ticho. Případ byl pozoruhodný; tak se dosud nikdo neopovážil promluviti s&#160;Froschem ani se Strummem. Každý zatajil dech, nedočkav příští chvíle.</p>
			<p class="MLP_text ParaOverride-1">Ale Frosch a&#160;Strumm nebyli lidé, které by bylo tak lehko zmásti. Přehlíželi dokonce nepřiměřenost takovýchto připomínek v&#160;síni tak veřejné; Frosch pokrčil rameny a&#160;hbitý Strumm odvětil krysaři vážně a&#160;důstojně vývody, které den předtím přednesl v&#160;radě města Hammeln učený a&#160;moudrý muž, práv a&#160;zvyklostí znalý.</p>
			<p class="MLP_text ParaOverride-1">„Především smlouva, o&#160;které mluvíte, není hotová a&#160;platná, poněvadž jedna ze stran smlouvajících se, totiž město Hammeln, ovšem že byla jistě a&#160;právoplatně označena; naproti tomu strana, které by se mělo plniti (zde se krejčí Strumm poněkud zarazil, nejsa si jist; ale povzbudiv se lokem vína, pokračoval),&#160;přesně a&#160;právoplatně uvedena není, ba v&#160;městě Hammeln a&#160;okolí plně je neznáma. Ježto tudíž není jasně prokázáno, jste-li osobou, které by se mělo plniti, nezbývá než odročiti plnění až do té chvíle, kdy totožnost vaše s&#160;mužem, s&#160;kterým smlouva učiněna, jasně a&#160;právoplatně se prokáže. Ale také, kdyby se prokázala, nelze smlouvu považovat dle místních zvyklostí a&#160;obyčejů za hotovou, ježto neproneseno při ní rčení dle místních zvyklostí a&#160;obyčejů v&#160;Hammeln nutné: K&#160;tomu mi dopomáhej Bůh. Že je obvyklé a&#160;nutné toto rčení, o&#160;tom může město Hammeln mnoho svědků vésti.“</p>
			<p class="MLP_text ParaOverride-1">Krejčí Strumm napil se opětně a&#160;oddechl si zhluboka. Nepohyboval se příliš volně na této půdě. Gottlieb Frosch uznal chvíli za vhodnou k&#160;zprostředkování.</p>
			<p class="MLP_text ParaOverride-1">„Přesto,“ pravil rozvážně, „kdybyste prokázal svou totožnost, jsem toho názoru, že příslušela by vám mzda. A&#160;já jsem ochoten, kdybyste nějak rozumně snížil své požadavky, spravedlivé nároky vaše v&#160;radě podporovati. Ale uvážíte, že není tak nesnadné vyháněti krysy. Nesmí se to přeceňovati. Zapískáte a&#160;jdou. Kdežto než vyrobím já lože, na kterém můžete spáti, jaká to námaha, práce. A&#160;přece má dílna je celý život: robím lože, kolébku a&#160;rakev. Je to celý svět, krysaři.“</p>
			<p class="MLP_text ParaOverride-1">Bonifác Strumm nechtěl však popustiti Froschovi docela slovo.</p>
			<p class="MLP_text ParaOverride-1">„Šaty dělají člověka,“ rozhodl. „Bez nich je podoben pouhému zvířeti a&#160;tropí věci zvířecí. Kdyby šatů nebylo, jak rozeznati kněze a&#160;jak konšela? Kdyby šatů neměla, jak rozeznat počestnou dívku od nepočestné? Oblékne-li kdo šat, stane se teprve člověkem; oblékne-li pak šat vyrobený Bonifácem Strummem, stane se takřka občanem ctihodného hansovního města Hammeln. A&#160;je něco nad to, krysaři?“</p>
			<p class="MLP_text ParaOverride-1">Hosté „Žíznivého člověka“ podivovali se trpělivosti konšelů, kteří tak mírnými a&#160;rozvážnými slovy odbyli nevhodný na tomto místě projev krysařův. Ale krysař byl dalek toho, uznati tuto umírněnost. Jeho tváře zrudly a&#160;on vstal, mávaje prudce pravicí&#160;–&#160;–</p>
			<p class="MLP_text ParaOverride-1">„Jsem krysař,“ rozkřikl se prudce, až se zdálo přítomným, že se okna venku zachvěla. „Jsem krysař a&#160;vy poznáte, že jím jsem. Není takového krysaře a&#160;nevím, bude-li ho kdy. Vykonal jsem svůj závazek; vy však ne. Mějte se na pozoru.“</p>
			<p class="MLP_text ParaOverride-1">Bylo hostům znovu se podivovat rozvážnosti konšelů; ani tento projev nepřivedl je z&#160;míry. Gottlieb Frosch pravil tichým a&#160;konejšivým hlasem, takže hosté smyslu slov nechápali.</p>
			<p class="MLP_text ParaOverride-1">„Nepochybuji, že se vám podaří věc dokázati. Nabídl jsem vám svou pomoc. A&#160;kdybyste mzdu svou přijal ve výrobcích mé dílny&#160;– najdete tam vše, čeho zapotřebí k&#160;životu i&#160;k&#160;smrti!&#160;–, dalo by se mluvit o&#160;věci.“</p>
			<p class="MLP_text ParaOverride-1">„To jest,“ mínil Bonifác Strumm, „bylo by něco na vašich požadavcích, kdybyste přijal polovinu mzdy ve výrobcích dílny mé.&#160;– V&#160;celém Německu znají Bonifáce Strumma.&#160;– Je pouze na vás, abyste si pomohl k&#160;právu.“</p>
			<p class="MLP_text ParaOverride-1">Ale po těchto slovech, mluvených příliš tiše, aby mohli posluchači chápati, krysař vybuchl ještě prudčeji. Nedbaje povinné vážnosti ke konšelům, udeřil pěstí o&#160;stůl, až sletěla sklenka a&#160;rozlilo se zbylé víno.</p>
			<p class="MLP_text ParaOverride-1">„Říkáte, že chyběla slova ‚k&#160;tomu mi dopomáhej Bůh‘. Nebylo třeba pomoci boží; pomohu si sám.“</p>
			<p class="MLP_text ParaOverride-1">A&#160;s&#160;těmito rouhavými slovy krysař odešel.</p>
		</div>
</body>
</html>