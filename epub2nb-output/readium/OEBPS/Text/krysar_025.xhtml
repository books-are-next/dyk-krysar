<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-23" xml:lang="cs-CZ">
		<div class="_idGenObjectStyleOverride-1">
			<p id="_idParaDest-20" class="MLP_uroven2_kapitola ParaOverride-1">XX</p>
			<p class="MLP_text_bez1radku ParaOverride-1">Řeka je časem jako přítel, který uklidňuje a&#160;těší.</p>
			<p class="MLP_text ParaOverride-1">Lehce plynou její vlny; hladina je lehce zčeřena. U&#160;břehu, v&#160;průhledné vodě, rejdí rybky. Sáhněte a&#160;dosáhnete. Pak přestává voda býti průhlednou, nepřestává však býti tichou.</p>
			<p class="MLP_text ParaOverride-1">Lehce plynou její vlny. Na člunu kolébá se rybář. Výletníci zpívají veselé písně; milenci jedou tiše a&#160;šťastně. A&#160;jste-li unaveni dnem, byl-li příliš krutý jeho žár, byla-li cesta plna prachu, hle, jak trpělivě čekají vody řeky!</p>
			<p class="MLP_text ParaOverride-1">Řeka dává vše: rybáři ryby, duši klid, tělu čistotu.</p>
			<p class="MLP_text ParaOverride-1">Řeka je však časem jako nepřítel a&#160;úkladný vrah.</p>
			<p class="MLP_text ParaOverride-1">Vystoupí náhle z&#160;břehů, zaplaví kraj a&#160;strhá střechy a&#160;domky. Rve půdu a&#160;rve život. Nenasytně sahá po všem, co se dá vzíti. Odnese kmeny stromů, odnese kolébku. Někdy také odnese dítě. Daleko, daleko nese svou kořist: do jiných řek a&#160;do moře.</p>
			<p class="MLP_text ParaOverride-1">Ale uklidní se opět a&#160;opět plynou lehce její vlny.</p>
			<p class="MLP_text ParaOverride-1">Někdo přichází k&#160;řece znaveným a&#160;váhavým krokem. Jde smutný a&#160;tichý. Usedne na břehu a&#160;dlouho pozoruje vody. A&#160;vody míjejí a&#160;míjejí a&#160;šeptají důvěrná konejšivá slova bolesti truchlící tam na břehu. A&#160;stín člověka, ne člověk sám, zdvihne se náhle rozhodnut. Tam, kde je řeka nejhlubší, vrhne se do konejšivých vln. Vrhne se do nich, aby jich ševelem umlčel hoře. A&#160;vlny ševelí a&#160;plynou; voda šplouná a&#160;bije do břehu. Jinak je ticho.</p>
			<p class="MLP_text ParaOverride-1">Toť řeka opět jako těšitel.</p>
		</div>
</body>
</html>