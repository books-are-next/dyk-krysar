<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-6" xml:lang="cs-CZ">
		<div class="_idGenObjectStyleOverride-1">
			<p id="_idParaDest-3" class="MLP_uroven2_kapitola ParaOverride-1">III</p>
			<p class="MLP_text_bez1radku ParaOverride-1">Sepp Jörgen, rybář, bydlil na břehu Vesery tam, kde se sbíhala s&#160;Ha­volou. Měl malý a&#160;chudý domek. Vedl život ubohý a&#160;nuzný.</p>
			<p class="MLP_text ParaOverride-1">Lidé všech cechů v&#160;Hammeln posmívali se ubožáku. Chápal tak příliš těžko. Byl to dobrý, ale těžkopádný hoch. Říkali, že se usmívá a&#160;pláče až příštího dne. A&#160;měli pravdu.</p>
			<p class="MLP_text ParaOverride-1">Co se týče ryb, nebylo třeba myšlenek. Bylo třeba rozhoditi sítě a&#160;čekat. Čekat Sepp Jörgen uměl jako málokdo. Čekal trpělivě a&#160;odevzdaně; dočekal se však málokdy čeho. Říkají, že se tak děje těm, kdo odevzdaně a&#160;trpělivě čekají.</p>
			<p class="MLP_text ParaOverride-1">Ale Sepp Jörgen neztrácel trpělivosti. Chápal, že den se musí podobat dnu a&#160;noc noci. Chápal, že se rodí někteří k&#160;štěstí a&#160;jiní ke strastem. Chápal, že jsou páni v&#160;nádherných kožiších a&#160;krásných řetězích na radnici, kteří poroučejí, a&#160;že je chudina v&#160;temných, vlhkých doupatech, které nutno poslouchat. To vše chápal, poněvadž viděl to po celý svůj život.</p>
			<p class="MLP_text ParaOverride-1">Věděl také, že je nutno vyhnout se z&#160;cesty, jedou-li po říšské silnici opilí lancknechti. To všechno věděl, třeba byl nechápavý hoch.</p>
			<p class="MLP_text ParaOverride-1">A&#160;věděl posléze, že se mu všichni posmívají. Druhové rybáři, děvčata v&#160;Hammeln. Bolelo ho to časem a&#160;bylo těžko říci, co více bolelo. Svíral často pěsti a&#160;také srdce mu to mnohdy svíralo. Na neštěstí, dík neblahému určení Seppa Jörgena, až příští den. A&#160;tak odcházeli klidně muži, když ho uráželi, a&#160;ženy, které by byl mohl milovat, mizely v&#160;dáli. Bylo to určení rybářovo. A&#160;neuniknete určení.</p>
			<p class="MLP_text ParaOverride-1">A&#160;přece Sepp Jörgen byl statný hoch, silných svalů, pevných pěstí. Statný a&#160;ne ošklivý hoch, hoch dobrého srdce a&#160;dobrých, poněkud zalekaných očí.</p>
			<p class="MLP_text ParaOverride-1">Vše, co měl, byl drozd v&#160;kleci, kterého úzkostlivě ošetřoval. Dovedl to, poněvadž to vše bylo jednoduché a&#160;prosté, den co den stejné a&#160;den co den krásné, jak se aspoň Jörgenovi zdálo. Drozd v&#160;kleci se mu neposmíval ani ho neranil. A&#160;bylo-li rybáři krušno a&#160;těžko, dovedl utišiti poněkud jeho pošetilé srdce. Rybář Jörgen naslouchal zpěvu konejšivému a&#160;jasnému. Zapomínal na špatný lov, na svoji nouzi, na urážky všech v&#160;Hammeln a&#160;na krásné dívky, které měli jiní a&#160;nikdy on. Usmíval se, ukolébán zpěvem; a&#160;vše se na ubohého usmívalo. Ženy přicházely a&#160;líbaly ho.</p>
			<p class="MLP_text ParaOverride-1">Pták zpíval.</p>
			<p class="MLP_text ParaOverride-1">A&#160;Sepp Jörgen žil, ničeho dále nečekaje.</p>
		</div>
</body>
</html>