<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-24" xml:lang="cs-CZ">
		<div class="_idGenObjectStyleOverride-1">
			<p id="_idParaDest-21" class="MLP_uroven2_kapitola ParaOverride-1">XXI</p>
			<p class="MLP_text_bez1radku ParaOverride-1">Dlouhý Kristián mnul si vesele ruce, procházeje jizbou sem a&#160;tam.</p>
			<p class="MLP_text ParaOverride-1">Vrátil se do domu Berndta, pasíře, kde bydlil, z&#160;návštěvy u&#160;strýce Ondřeje. Strýc byl vážně churav; tři dny jím zmítala horečka. Panna Gertrud poslala pro kněze. Strýc sotvaže ho poznal. Duchovní útěcha nevrátila mu klid. Chvílemi blouznil, chvílemi chtěl vstáti a&#160;jíti k&#160;„Žíznivému člověku“. Chvílemi mluvil o&#160;ženách a&#160;o&#160;růžích; chvílemi zpovídal se z&#160;hříchů, z&#160;jakých hříchů!</p>
			<p class="MLP_text ParaOverride-1">Dlouhý Kristián byl vesel; dědictví je už na dosah ruky!</p>
			<p class="MLP_text ParaOverride-1">Budoucnost jevila se mu růžově a&#160;vábivě: dědic strýce Ondřeje není ledakým. Hammeln uvidí, co učiní Kristián z&#160;toho dědictví! Agnes je jeho, budoucnost je jeho&#160;–&#160;–</p>
			<p class="MLP_text ParaOverride-1">Dveře se rozletěly prudce, rušíce drsně krásné sny. Do síně vstoupila matka Agnes. Byla jako mátoha a&#160;jako přízrak. Její tichá, plachá chůze jindy mlčky omlouvala její přítomnost. Ale žena, která přicházela dnes, především hledala. Celý život uprchl z&#160;bledých tváří do očí. Oh, oči matky!</p>
			<p class="MLP_text ParaOverride-1">Jak dlouho hledala toho dne, jak marně hledala! Ptala se nejprve sousedů: Neviděli jste Agnes? Šla ulicemi Hammeln a&#160;zastavovala chodce. Odbyli ji nevrle, odpovídali vyhýbavě. Viděli ji, ale nepamatují se už, zdali tomu dlouho. Šla tudy, nemohou však říci, zdali včera nebo dnes. Občané Hammeln mají jiné starosti než všímat si ledajaké dívčiny jdoucí ulicí. Svěsila hlavu a&#160;šla, tázajíc se znova: Neviděli jste Agnes, neviděli jste mé dítě?</p>
			<p class="MLP_text ParaOverride-1">Řekli jí pouze, že šla k&#160;řece. V&#160;ulici poblíž řeky bydlil Kristián. Věděl snad Kristián o&#160;ní?</p>
			<p class="MLP_text ParaOverride-1">Oh, oči, oh, neklidné a&#160;tázavé oči! Ulpěly na Kristiánovi jako odsouzenec na naději v&#160;milost! A&#160;její rty, třesoucí se neřečenými slovy, němě prosily. Kristián přistoupil k&#160;ní a&#160;chtěl ji konejšiti. Ale též on cítil, že nebezpečno konejšit neznámou bolest. „Co se stalo?“ ptal se zneklidněný.</p>
			<p class="MLP_text ParaOverride-1">A&#160;matka promluvila posléze svá jediná slova, jedinou větu: „Neviděl jste Agnes, moje dítě?“</p>
			<p class="MLP_text ParaOverride-1">Kristián se vyděsil. Stín krysařův zdvihl se, straše ho. Vzpomněl si na neklid Agnes, nevysvětlitelné její smutky, vyhýbavé odpovědi. A&#160;přece&#160;– říkal si Kristián.</p>
			<p class="MLP_text ParaOverride-1">„Co je s&#160;Agnes?“ ptal se udýchaně. „Nevím nic o&#160;Agnes. Řekněte mi přece, co se stalo!“</p>
			<p class="MLP_text ParaOverride-1">Nedočkal se však odpovědi. Matka, slyšíc slova, která jí brala naději, vypukla v&#160;šílený smích.&#160;– Její bolest byla nad její síly. Kristiána zamrazil tento smích.</p>
			<p class="MLP_text ParaOverride-1">Napadlo ho, že by měl něco učiniti, nechápal však co. Šílená smála se chvíli divoce a&#160;drásavě, pak zmizela ze dveří, aniž si Kristián uvědomil její odchod&#160;–&#160;–</p>
			<p class="MLP_text ParaOverride-1">Šla domů, smějíc se; děti šly za ní. Smála se strašným svým smíchem. Chvílemi přerušila smích a&#160;rozezpívala se. Zpívala píseň o&#160;zemi sedmihradské.</p>
		</div>
</body>
</html>