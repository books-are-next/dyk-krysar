<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-26" xml:lang="cs-CZ">
		<div class="_idGenObjectStyleOverride-1">
			<p id="_idParaDest-23" class="MLP_uroven2_kapitola ParaOverride-1">XXIII</p>
			<p class="MLP_text_bez1radku ParaOverride-1">A&#160;krysař zapískal na svou píšťalu.</p>
			<p class="MLP_text ParaOverride-1">Nebyl to však tenký, tlumený tón, kterým vábil myši. Zvuk zněl plně a&#160;mocně; srdce při něm prudce zabušilo, krok bezděčně se zrychlil a&#160;probouzelo se&#160;– tiše, oh, tiše!&#160;– vše, co dřímalo hluboko v&#160;nitru. Ale jak rychle tato píseň šla ze snu v&#160;život a&#160;z&#160;života v&#160;smrt! Jaké to tragické a&#160;veliké vzepětí! Jak jímavý a&#160;nezapomenutelný hlas!</p>
			<p class="MLP_text ParaOverride-1">Krysař pískal.</p>
			<p class="MLP_text ParaOverride-1">Šílená slyšela zvuk píšťaly. Smích její zchladl na rtech a&#160;mizel; a&#160;náhle&#160;– poslední ozvěna jejího smíchu se ještě vracela&#160;– vypukla v&#160;pláč. Slzy kanuly jí z&#160;očí. Bylo jí, jako by Agnes brala ji za ruku a&#160;děla jí: „Pojď!“</p>
			<p class="MLP_text ParaOverride-1">Šla za krysařem.</p>
			<p class="MLP_text ParaOverride-1">Krysař vyšel na ulici. Mocně a&#160;silně zněla jeho píšťala. Kdo ji slyšel, propadl krysařovu svodu. Ustal od své práce a&#160;šel. Nedořekl slova a&#160;šel.</p>
			<p class="MLP_text ParaOverride-1">Pradleny praly na dvoře domu Erhardtova. Byly mladé a&#160;svěží a&#160;hovořily o&#160;svých milencích. Ale krysař hvízdal, a&#160;zapomněly na bělostné prádlo i&#160;na chtivé milence a&#160;šly za krysařem.</p>
			<p class="MLP_text ParaOverride-1">V&#160;dílně Froschově pracovali truhláři. Robili lože a&#160;chválili krásu svých milých. Ale píšťala krysařova nedala jim dokončiti práci a&#160;hovor. Šli za krysařem.</p>
			<p class="MLP_text ParaOverride-1">Elsbeth, květinářka a&#160;dohazovačka, přemlouvala právě počest­nou Susu Tölschovou, sirotka sloužícího u&#160;radního Lamberta. Cin­kala zlatými dukáty, opíjejícími sluch i&#160;oči. Ale právě když Susa podléhala svodům staré kuplířky, líčící dobré bydlo a&#160;blahý osud, zazněla píseň krysařova. A&#160;Elsbeth i&#160;Susa šly za krysařem.</p>
			<p class="MLP_text ParaOverride-1">Dělníci v&#160;dílně Strummově střihali vzácná sukna. Slyšíce však zvuk píšťaly krysařovy, nechali vzácné látky a&#160;hovoru o&#160;dálných mořích a&#160;velikých přístavech a&#160;šli tam, kde zněla píseň krysařova, zároveň vábivá a&#160;teskná.</p>
			<p class="MLP_text ParaOverride-1">Míjeli krčmu „U&#160;Žíznivého člověka“. Krčmář Röger stál ve dveřích v&#160;nízké své čepici, vždycky připraven skloniti se a&#160;usmáti. Černá Líza stála za jeho zády, ukazujíc se a&#160;skrývajíc, vždy připravena usmívat se a&#160;milovat. Píšťala krysařova odvedla Rögera i&#160;Černou Lízu, jako bere dravá voda břeh.</p>
			<p class="MLP_text ParaOverride-1">Píšťala krysařova probouzela staré sny a&#160;stará hoře.</p>
			<p class="MLP_text ParaOverride-1">Zhýřilec naklonil svou hlavu; za zvuku píšťaly viděl matku, dávno mrtvou, hladící čílko kučeravého hocha, jehož dávno není. Za zvuku píšťaly viděl smutné oči děvčete, které zhanobil. Za zvuku píšťaly viděl svoji budoucnost: prázdné, bědné, hanebné stáří!</p>
			<p class="MLP_text ParaOverride-1">Frejířka Dora, nejnestoudnější v&#160;městě, vzpomněla si na hocha s&#160;modrýma očima, kterého kdysi dobře milovala. Vzpomněla si na smrt zrazeného. A&#160;vzpomněla si na všechny ty, kteří pak přišli. A&#160;vzpomněla si na opovrženlivé pohledy těch, kteří plaše odcházejí před svítáním. A&#160;vzpomněla si na vrásky, které ráno viděla v&#160;zrcadle.</p>
			<p class="MLP_text ParaOverride-1">Píšťala krysařova rozněcovala jiskry, dávno uhaslé popely; vracela dávno zašlé a&#160;zapomenuté.</p>
			<p class="MLP_text ParaOverride-1">Stále rostl počet těch, kteří šli za krysařem. Radnice se vyprázdnila; div divů, ctihodní konšelé šli za ním. Chrám svaté Trojice se vyprázdnil; šli za ním kněz, kostelník, ministranti, šli za ním kajícníci i&#160;svatebčané, truchlící a&#160;doufající.</p>
			<p class="MLP_text ParaOverride-1">Píšťala krysařova pudila dále. Zástup šel mlčky za ní. A&#160;ve všech těch zašlých srdcích, zubožených duších, zaprášených cestou, zkažených hříchy, ve všech těch srdcích vzbouzela se čistá jakás touha.</p>
			<p class="MLP_text ParaOverride-1">A&#160;píšťala krysařova, když promluvila o&#160;bílých šatečkách družičky, úsměvu, dítěti, čistotě prvého snu, když promluvila o&#160;tolikerém hříchu a&#160;tolikeré zradě, o&#160;tolikeré neřesti a&#160;tolikerém kalu, o&#160;tolikeré bídě a&#160;tolikeré únavě, rozjásala se opět. A&#160;mezi pestrým zástupem lidí z&#160;Hammeln, sledujícím krysaře, radostně nějak to zašumělo. Nebylo nikoho, kdo by neporozuměl. Ano, jde se v&#160;zemi sedmihradskou. Ano, země sedmihradská čeká. Ano, je možno jinak žít. A&#160;všichni, muži, ženy, děti, opouštěli blátivý život Hammeln v&#160;touze, kterou napovídala krysařova píšťala. Matky tiskly nemluvňata prudčeji na svá prsa: bude to jiný život, krásnější život! A&#160;starci, téměř nad hrobem stojící, zrychlili krok: je ještě nutno urvati několik dní, několik hodin, několik vteřin krásnějšího života!</p>
		</div>
</body>
</html>