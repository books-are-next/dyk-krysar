<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-22" xml:lang="cs-CZ">
		<div class="_idGenObjectStyleOverride-1">
			<p id="_idParaDest-19" class="MLP_uroven2_kapitola ParaOverride-1">XIX</p>
			<p class="MLP_text_bez1radku ParaOverride-1">„Jsi smutná, Agnes,“ pravila matka.</p>
			<p class="MLP_text ParaOverride-1">Agnes se neusmála po celý den; Agnes nepromluvila po celý den. To vyburcovalo i&#160;unavené srdce matčino.</p>
			<p class="MLP_text ParaOverride-1">„Není to nic,“ konejšila Agnes. A&#160;s&#160;pokusem býti rozmarnou a&#160;lehkou tázala se:</p>
			<p class="MLP_text ParaOverride-1">„Víš, po čem se mi stýská? Chtěla bych slyšeti pohádku.“</p>
			<p class="MLP_text ParaOverride-1">Udivena pohlédla matka na Agnes, kde nečekala méně nežli slova dceřina.</p>
			<p class="MLP_text ParaOverride-1">„Říkalas kdysi pohádky… je už tomu dávno… Stýská se mi…“</p>
			<p class="MLP_text ParaOverride-1">„Kdo ví, nezapomněla-li jsem všechny,“ odvětila matka.</p>
			<p class="MLP_text ParaOverride-1">„Tolik pohádek… a&#160;jedna z&#160;nich byla o&#160;hoře Koppel. Té jsi jistě ještě nezapomněla!“</p>
			<p class="MLP_text ParaOverride-1">„Ne&#160;–&#160;–“</p>
			<p class="MLP_text ParaOverride-1">„O&#160;hoře Koppel a&#160;o&#160;sedmihradské zemi. Vypravuj mi tu pohádku.“</p>
			<p class="MLP_text ParaOverride-1">Pohádku o&#160;hoře Koppel a&#160;o&#160;zemi sedmihradské vypravovaly odedávna matky v&#160;Hammeln svým dětem; činila vrch tajemnější a&#160;lákavější. Pohádka vypravovala o&#160;sedmi hradech, které obklopují krásné údolí, jemuž není rovno na světě. Sedm hradů brání údolí; v&#160;sedmi branách stojí po sedmi rytířích v&#160;plné zbroji, aby nedali proniknout do údolí hoři ani žalu. Lidé jsou dobří v&#160;sedmihradské zemi! Neubližují si ani se neraní. Není tam hříchu ani viny. Nebe je jasné, nebe je čisté.&#160;– Oh, jak je krásně v&#160;sedmihradské zemi! Chcete, děti města Hammeln, vejíti v&#160;tento pozemský ráj? Není nic snadnějšího. Vystupte na Koppel; v&#160;propasti, která se tam otvírá, je brána do Sedmihrad. Nutno však jíti tmou a&#160;nocí, smutnými a&#160;vyčítavými hlasy. Jenomže projdete-li tím vším, jak je vám rozkošně a&#160;blaze!</p>
			<p class="MLP_text ParaOverride-1">To vše znala Agnes a&#160;to vše slyšela. A&#160;na to vše vzpomínala dnes.</p>
			<p class="MLP_text ParaOverride-1">„Jak zní ta píseň o&#160;zemi sedmihradské? Pamatuješ ještě?“</p>
			<p class="MLP_text ParaOverride-1">Matka kynula hlavou. A&#160;zpívala slabým, třesoucím se hlasem:</p>
			<p class="MLP_verse_-I-_-12-0- ParaOverride-1">Sedmihradská země,<br/>krásná jako sen&#160;—<br/>Konejšivě, jemně <br/>budí spáče den.</p>
			<p class="MLP_verse_-I-_-12-0- ParaOverride-1">Sedmihradská země<br/>smutek konejší.<br/>Silnější v&#160;ní plémě,<br/>lidé šťastnější.</p>
			<p class="MLP_verse_-I-_-12-12- ParaOverride-1">Hoře, zradu, vinu<br/>plaší stráže kol.<br/>V&#160;sedmi hradů stínu<br/>není žal ni bol.</p>
			<p class="MLP_text ParaOverride-1">Zpěv unavil matku. Agnes pokračovala sama v&#160;písni jí začaté.</p>
			<p class="MLP_verse_-I-_-12-0-">Sedmihradská země,<br/>krásná jako hřích.<br/>Lesy hučí temně,<br/>nepřehluší smích.</p>
			<p class="MLP_verse_-I-_-12-0-">Je to země jasu,<br/>je to jiný svět.<br/>Zpívá moře klasů,<br/>šeptá květu květ.</p>
			<p class="MLP_verse_-I-_-12-12- ParaOverride-1">Umí srdce zhojit<br/>čarokrásným snem.<br/>Dej nám, Bože, dojít<br/>v&#160;sedmihradskou zem!</p>
			<p class="MLP_text ParaOverride-1">Vroucně a&#160;touhyplně zněla v&#160;ústech Agnes závěrečná slova. Matka sepjala maně své zhublé, suché ruce. Naklonila hlavu a&#160;dumala.</p>
			<p class="MLP_text ParaOverride-1">Agnes přistoupila tiše k&#160;zamyšlené.</p>
			<p class="MLP_text ParaOverride-1">„Má, matko, pravdu pohádka? A&#160;kdyby neměla pravdu: co zbývá než jí uvěřit? Sbohem, matko. Jdu se projít. Je krásně, je jasno.“</p>
			<p class="MLP_text ParaOverride-1">„A&#160;přijde-li Kristián?“</p>
			<p class="MLP_text ParaOverride-1">„Může čekati.“</p>
			<p class="MLP_text ParaOverride-1">„A&#160;krysař?“</p>
			<p class="MLP_text ParaOverride-1">„Může jíti za mnou.“ A&#160;v&#160;zamyšlení dodala: „Jdu na horu Koppel&#160;–&#160;–“</p>
			<p class="MLP_text ParaOverride-1">Matka vstala zneklidněna.</p>
			<p class="MLP_text ParaOverride-1">„Buď opatrná, Agnes. Slib mi, že budeš opatrná.“</p>
			<p class="MLP_text ParaOverride-1">„Budu, matko&#160;–&#160;–“</p>
			<p class="MLP_text ParaOverride-1">A&#160;Agnes šla. Ve dveřích ohlédla se na matku. Kynula jí na pozdrav.</p>
			<p class="MLP_text ParaOverride-1">A&#160;zpívala poslední verš písně:</p>
			<p class="MLP_verse_-I-_-12-0- ParaOverride-1">Dej nám, Bože, dojít<br/>v&#160;sedmihradskou zem!</p>
		</div>
</body>
</html>