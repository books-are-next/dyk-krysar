<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-21" xml:lang="cs-CZ">
		<div class="_idGenObjectStyleOverride-1">
			<p id="_idParaDest-18" class="MLP_uroven2_kapitola ParaOverride-1">XVIII</p>
			<p class="MLP_text_bez1radku ParaOverride-1">Po výkřiku nastalo mrazivé ticho.</p>
			<p class="MLP_text ParaOverride-1">Krysař donesl Agnes na blízké lože. Nebyla by došla; její síly byly vyčerpány. Krysař sklonil se nad jejím bílým tělem, čekaje marně slovo, vysvětlení, zpověď.</p>
			<p class="MLP_text ParaOverride-1">Nic nepřicházelo. Vteřiny byly krutě dlouhé. Agnes se neprobouzela ze své mdloby. Dýchala slabounce, sotva slyšitelně. A&#160;krysař cítil v&#160;nočním tichu neklidný tep vlastního tuláckého srdce.</p>
			<p class="MLP_text ParaOverride-1">Čekal.</p>
			<p class="MLP_text ParaOverride-1">Přes Hammeln šla noc. Všichni odpočívali mezi dvojí malostí, mezi dvojím hříchem a&#160;dvojí bídou; všechny ukolébávalo domácké a&#160;drobné štěstí, které štěstím nikdy nebylo. Všichni odpočívali, kromě krysaře; nezapomeňme však na Seppa Jörgena, zatoulaného v&#160;bezmocné touze. Také Sepp Jörgen byl tak zhroucený a&#160;ubohý jako Agnes. A&#160;přece zdála se dnes jeho bída mizivou a&#160;nepatrnou.</p>
			<p class="MLP_text ParaOverride-1">Přes Hammeln šla noc. Všelijaké šly noci přes Hammeln. Krysař se pamatoval na kterousi z&#160;nich; byla to noc, kterou strávili tak neklidně Strumm a&#160;Frosch… noc, kterou krysař probděl. A&#160;opět a&#160;opět vtíraly se vzpomínky.</p>
			<p class="MLP_text_bez1radku_-12-0- ParaOverride-1">Posléze procitla Agnes; jak bylo pozdě? Krysař nevěděl. Vše bylo věčnost, zoufalá a&#160;krutá věčnost.</p>
			<p class="MLP_text ParaOverride-1">Její ruka hledala jeho ruku. Krysař sklonil se nad Agnes.&#160;– V&#160;měsíčním svitu byla její bledost ještě bledší a&#160;děsila krysaře. Oči obou se setkaly. Hleděl vážně a&#160;pátravě; ale v&#160;jejích očích nenašel bázeň, pouze smutek. A&#160;z&#160;jejího hrdla, v&#160;němž slova tak dlouho umírala, řinula se náhle slova tím bolestnější, že nevyčítala.</p>
			<p class="MLP_text ParaOverride-1">„Stalo se… Nemohu za to. Nemám ho ráda; cítím, že ho nemám ráda. A&#160;přece se to stalo.“</p>
			<p class="MLP_text ParaOverride-1">A&#160;slabá Agnes nabyla náhle sil k&#160;prudkému a&#160;vášnivému výkřiku:</p>
			<p class="MLP_text ParaOverride-1">„Zab mne, zab mne! Nechci jeho dítě! Nechci je, nechci je!“</p>
			<p class="MLP_text ParaOverride-1">Vztýčila se napolo na loži, svírajíc ruku krysařovu, jako ji svírá tonoucí. Krysař sebou ani nepohnul při krutých slovech Agnes. Stál jako socha, jako přízrak. Ale jeho srdce sežehl mráz jediné vteřiny. Nezbyla v&#160;něm nežli krutá bolest.</p>
			<p class="MLP_text ParaOverride-1">„Zab mne,“ opakovala Agnes.</p>
			<p class="MLP_text ParaOverride-1">Pak klesla opět na lože. Bezvládná ležela na něm, s&#160;uštvanýma očima toho, jenž dlouho marně hledal cestu a&#160;nemá již sil dále ji hledati.</p>
			<p class="MLP_text ParaOverride-1">A&#160;krysař skláněl se nad Agnes nepohnutý a&#160;chmurný. Chtěl promluvit, nemohl však; chtěl odejít, a&#160;nedovedl. Chtěl odvrátit zrak, a&#160;nebylo lze ho odloučiti od propasti této zoufalosti.</p>
			<p class="MLP_text ParaOverride-1">Podivný okamžik! Měl představu letu, úžasného letu… ale zcela jiného než onoho jitra.</p>
			<p class="MLP_text ParaOverride-1">Celý život hřměl kolem něho a&#160;někam mimo. Volaly vzdálené hlasy, zvonily číše, zněl smích a&#160;jásot. Zvony hlaholily jako v&#160;slavné dny. A&#160;pak to ticho, pak to strašné ticho.</p>
			<p class="MLP_text ParaOverride-1">Krajiny míhaly se před krysařovýma očima; překonávaly se krásou. Měly smavý půvab jihu a&#160;přísnou krásu severu. Plynuly řeky, týčily se hory, hlučela města, bouřila moře. A&#160;pak bylo prázdno, strašné prázdno.</p>
			<p class="MLP_text ParaOverride-1">Tváře žen se zamíhaly v&#160;dáli; žen bílé i&#160;tmavé pleti, žen různých plemen a&#160;zemí. Šly, šeptajíce něhu a&#160;lásku.&#160;– Šly, kynouce na pozdrav.&#160;– A&#160;potom přišla noc.</p>
			<p class="MLP_text ParaOverride-1">Úžasný a&#160;překotný let!</p>
			<p class="MLP_text ParaOverride-1">Vše zmizelo, a&#160;krysař necítil; všechny odešly, a&#160;krysař nelitoval. Daleko, daleko, k&#160;novým obzorům letělo jeho pyšné a&#160;prudké srdce. Nezakotvit! Nestanout!</p>
			<p class="MLP_text ParaOverride-1">Agnes! Agnes! Čím upoutala Agnes krysaře? Byly krásnější ženy, byly opojivější ženy.</p>
			<p class="MLP_text ParaOverride-1">Spojuje hoře více nežli rozkoš?</p>
			<p class="MLP_text ParaOverride-1">Oči Agnes hleděly resignovaně a&#160;sklesle. Neopakovala už své „Zab!“. Ale v&#160;jejím pohledu nebylo radosti a&#160;naděje. Pouze bol.</p>
			<p class="MLP_text ParaOverride-1">Ale bol ten byl nehlasný. A&#160;tělo Agnes bylo chladné a&#160;nehybné jako tělo ženy, kterou ubili.</p>
			<p class="MLP_text ParaOverride-1">Krysař stál nad touto Agnes. Hory valily se na jeho srdce. Těžké byly rozpomínky. Vteřiny byly dlouhé, ale přece míjely. Počínalo se šeřiti. A&#160;krysař vzpomínal ještě na svůj odchod a&#160;na setkání s&#160;dlouhým Kristiánem u&#160;vrátek zahrady za časného jitra.</p>
			<p class="MLP_text ParaOverride-1">Odešel, aby mu učinil místo, není-li pravda?</p>
			<p class="MLP_text ParaOverride-1">A&#160;krysař snažil se urovnati své myšlenky, násilím zmoci odboj svého srdce.</p>
			<p class="MLP_text ParaOverride-1">Zajisté že je nutno opustiti Hammeln. Za hradbami města osvobodí se jeho srdce. Ptáci zpívají tak vesele na cestu těm, kdo jdou v&#160;stínu starých dubů a&#160;v&#160;úpalu polních cest. Mnoho krásných a&#160;podivuhodných věcí čeká a&#160;uvítá. Krysař viděl mnoho, neviděl však vše. Nač vzpomínati na hoře, jež je za námi, nač mysliti na dveře, které se za námi zavřely?</p>
			<p class="MLP_text ParaOverride-1">Opustit Hammeln!</p>
			<p class="MLP_text ParaOverride-1">Ale v&#160;jeho vzpomínce ožil nedávný den, kdy také opouštěl Ham­meln… příliš vhod dlouhému Kristiánu. Odešel domněle svobodný, a&#160;vracel se spoutaný touhou, nejasnou zprvu, vždy však mocnější a&#160;krutější, která ho hnala zpět, zpět k&#160;protivným hradbám hnusného města, města malých životů a&#160;malých srdcí, kam zabloudila krysařova láska. Zajisté že je také dnes možno opustiti brány Hammeln. Ale kam dojde krysař? Na jak dlouho dovede utéci před svými vzpomínkami?</p>
			<p class="MLP_text ParaOverride-1">Zůstati. Jen jak možno zůstati?</p>
			<p class="MLP_text ParaOverride-1">Nesnese pohledu na Agnes. Nesnese pohledu na onoho muže. Nelze mu žít v&#160;Hammeln vedle dlouhého Kristiána. A&#160;krysař&#160;– co chce ještě krysař v&#160;městě, jehož krysy, neopatrný, příliš záhy vyhubil? Jaký to krysař, nesvobodný a&#160;přikovaný nepochopitelnými pouty?</p>
			<p class="MLP_text ParaOverride-1">Ale co zbývalo, nebylo-li možno odejíti z&#160;Hammeln ani zůstati?</p>
			<p class="MLP_text ParaOverride-1">Agnes hleděla na krysaře svýma resignujícíma očima. Četla v&#160;jeho myšlenkách a&#160;v&#160;jeho srdci.</p>
			<p class="MLP_text ParaOverride-1">Nečekala ničeho; chtěla jen zahleděti se ještě na okamžik na tuto drahou a&#160;zachmuřenou tvář.</p>
			<p class="MLP_text ParaOverride-1">Čtla v&#160;jeho myšlenkách a&#160;jeho srdci.</p>
			<p class="MLP_text ParaOverride-1">„Jdi,“ pravila smutně a&#160;tiše.</p>
			<p class="MLP_text ParaOverride-1">Krysař odmítl posuňkem. Ale Agnes stála tvrdošíjně na svém. Prosila o&#160;jeho odchod jako o&#160;milost.</p>
			<p class="MLP_text ParaOverride-1">„Jdi, krysaři. Jdi kamkoli. Zapomeň. Já (a&#160;zde její hlas zněl zcela tiše a&#160;měkce, jako doznívající hudba), já, krysaři, nemohu!“</p>
			<p class="MLP_text ParaOverride-1">„Neodejdu,“ zahučel krysař. „Je zbytečno odcházet, chceme-li se vrátit.“</p>
			<p class="MLP_text ParaOverride-1">„Nevrátíš se, krysaři.“</p>
			<p class="MLP_text ParaOverride-1">Pokusila se o&#160;úsměv, který rozesmutnil krysaře. Nebylo co říci, čím těšiti. Nesla těžké břímě; ale kterak uleviti přetížené?</p>
			<p class="MLP_text ParaOverride-1">„Jdi, krysaři,“ naléhala Agnes opět. „Jsem unavena, jsem k&#160;smrti unavena.“</p>
			<p class="MLP_text ParaOverride-1">Na krysaře padala nízká klenba síně. Chtěl by něco zlomit prudkým a&#160;energickým pohybem, vykřiknout, bíti. Nebylo koho. A&#160;Agnes naléhala.</p>
			<p class="MLP_text ParaOverride-1">„Odcházím tedy,“ řekl krysař. „Ale přijdu zase.“</p>
			<p class="MLP_text ParaOverride-1">„Přijdeš tedy ještě,“ odpověděla Agnes tiše. „Na shledanou, krysaři!“</p>
			<p class="MLP_text ParaOverride-1">Stiskla němě jeho ruku.</p>
			<p class="MLP_text ParaOverride-1">Odcházel.</p>
			<p class="MLP_text ParaOverride-1">Agnes hleděla za ním, tehdy ještě, kdy ho tu dávno nebylo.</p>
			<p class="MLP_text ParaOverride-1">Snad by nebyl krysař odešel, kdyby byl viděl výraz jejích očí.</p>
		</div>
</body>
</html>