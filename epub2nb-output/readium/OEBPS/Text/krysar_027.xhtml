<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-25" xml:lang="cs-CZ">
		<div class="_idGenObjectStyleOverride-1">
			<p id="_idParaDest-22" class="MLP_uroven2_kapitola ParaOverride-1">XXII</p>
			<p class="MLP_text_bez1radku ParaOverride-1">Tak ji našel krysař, který také hledal marně. Našel ji, zříceninu něčeho, co bylo. Našel ji, sedící v&#160;koutku a&#160;hrající si s&#160;pestrým vyšíváním, prací odešlé. Když vstoupil krysař k&#160;ní, ukázala mu chlubivě a&#160;dětinsky vyšívání Agnes. Poté vypukla znovu v&#160;smích.</p>
			<p class="MLP_text ParaOverride-1">Krysař vzal ji za ruku. Snášela to trpělivě, ale lhostejně. Jinak byla veselá; její šílenství bylo milosrdné.</p>
			<p class="MLP_text ParaOverride-1">Krysař čekal trpělivě. Snad, tak si říkal, přijde přece jasný okamžik. Co se stalo s&#160;Agnes? Bál se všeho, nevěda nic. Šílená jistě něco věděla&#160;–</p>
			<p class="MLP_text ParaOverride-1">Věděla o&#160;odchodu Agnes? Věděla vše?</p>
			<p class="MLP_text ParaOverride-1">Šílená se smála a&#160;hrála si. Žvatlala chvílemi něžná a&#160;pošetilá slova, slova lásky, která se skrývala dlouhá leta za mlčením a&#160;lhostejnými slovy. Mluvila s&#160;tou, které zde nebylo. Hladila vyšívání, jako by to bylo její hrdlo. A&#160;krysař čekal a&#160;čekal&#160;–&#160;–</p>
			<p class="MLP_text ParaOverride-1">Vzal ji za ruku a&#160;snažil se ji přiměti, aby mu pohleděla do očí. Vzpírala se; pak však povolila. Její oči se zahleděly na něho jako na někoho, s&#160;kým se nám podařilo provésti pěkný žertík. A&#160;vypukla znovu v&#160;smích.</p>
			<p class="MLP_text ParaOverride-1">Ale krysař nedal se zmásti.</p>
			<p class="MLP_text ParaOverride-1">Hleděl pevně do jejích uhýbajících očí. „Kde je Agnes?“ ptal se tiše a&#160;velitelsky.</p>
			<p class="MLP_text ParaOverride-1">Zasmála se znovu.</p>
			<p class="MLP_text ParaOverride-1">Stiskl více její ruce a&#160;jeho pohled spoutával roztěkané její myšlenky. Vracely se poslušně.</p>
			<p class="MLP_text ParaOverride-1">„Agnes odešla,“ smála se krutě stařena. „Agnes odešla do země sedmihradské.“</p>
			<p class="MLP_text ParaOverride-1">„Kde je země sedmihradská?“</p>
			<p class="MLP_text ParaOverride-1">„Jděte na horu Koppel,“ chichotala se šílená. „Jděte na horu Kop­pel; snad tam čeká?“</p>
			<p class="MLP_text ParaOverride-1">A&#160;vypukla v&#160;nevázaný smích, který krysaře mrazil. Vzpomínal na pohádku o&#160;zemi sedmihradské. Vzpomínal na večer, když ji Agnes vypravovala, Agnes s&#160;úsměvem děcka a&#160;s&#160;ospalýma očima. Chápal rázem, že je konec. Nechal Agnes vzít, a&#160;Kristián ji vzal; nechal Agnes odejít, a&#160;Agnes odešla. Bylo to vždy totéž.</p>
			<p class="MLP_text ParaOverride-1">Bezradný smutek sevřel jeho srdce sotva bijící. Dusil se pod svou bolestí. Tu jeho ruka nahmatala bezděčně nějaký předmět. Dotkl se svojí píšťaly.</p>
			<p class="MLP_text ParaOverride-1">Jak mohl zapomenouti na píšťalu? V&#160;ní je všechna jeho moc a&#160;kouzlo. Nechtěla kdysi Agnes, za prvého večera, aby vší silou zapískal na píšťalu?</p>
			<p class="MLP_text ParaOverride-1">Tehdy se bál; dnes se nebojí.</p>
			<p class="MLP_text ParaOverride-1">Nic není jiného, co by mohlo uleviti jeho bolesti. Nic není jiného, co by mohlo přehlušiti hrozný smích této šílené. Nic není jiného, co by mohlo pomstíti ho za Hammeln. Ať si mluví konšelé o&#160;stu rýnských. Ne proto zazní píšťala krysařova.</p>
		</div>
</body>
</html>