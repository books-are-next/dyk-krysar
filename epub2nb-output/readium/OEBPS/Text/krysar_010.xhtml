<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-8" xml:lang="cs-CZ">
		<div class="_idGenObjectStyleOverride-1">
			<p id="_idParaDest-5" class="MLP_uroven2_kapitola ParaOverride-1">V</p>
			<p class="MLP_text_bez1radku ParaOverride-1">Nad krásným hansovním městem Hammeln, pýchou všech obyvatelů, týčí se vrch Koppel, který jest jejich nemenší pýchou.</p>
			<p class="MLP_text ParaOverride-1">V&#160;neděli opouštějí měšťané brány města a&#160;svátečně vyšňořeni stoupají na Koppel. Stoupání je prudké a&#160;pot řine se z&#160;jejich čel; ale jak krásný pohled odtud na celé město a&#160;na celý kraj!</p>
			<p class="MLP_text ParaOverride-1">Stoupati nutno sosnovým lesem, ztemnělým poněkud, a&#160;aniž by občané Hammeln chápali, smutným. Ale nejsmutnější les pozbude smutného svého rázu, naplní-li ho veselé a&#160;rozvážné hovory kupců hansovního města, ctihodných jejich manželek a&#160;dívek a&#160;jinochů hammelnských.</p>
			<p class="MLP_text ParaOverride-1">Nad touto sférou, vrcholnou pro většinu, poskytuje vrch Koppel jiné možnosti. Vyjdete náhle z&#160;lesa. Jdete roztroušenými balvany, zbloudilými sem před staletími. Vše je zde nahé, prosté a&#160;veliké. Usaďte se a&#160;pohleďte dolů na město. Vyhřívejte se na slunci a&#160;užívejte nedělního klidu. Neboť, kdybyste kráčeli dále, dojdete k&#160;propasti.</p>
			<p class="MLP_text ParaOverride-1">Propast zeje, chladná a&#160;hluboká. Nedohlédnete do ní. A&#160;hodíte-li tam kámen, padá tak dlouho. Vrch Koppel má své tajemství; propast není prý pouze propastí, ale je cestou. Tak říkají někteří smělejšího ducha, odvažující se až k&#160;okraji a&#160;zkoumající hádanku Koppelu.</p>
			<p class="MLP_text ParaOverride-1">Nikdo však neví.</p>
			<p class="MLP_text ParaOverride-1">Říkají pouze, že cesta odtud vede pod zemí daleko. Daleko, daleko přes hory a&#160;řeky. Do Sedmihradska až. Ale říkají tak, nevědouce, od koho to slyšeli. Jisto, že nikdo dosud, pokud známo, nedokončil odvážné této cesty, jisto, že nikdo dosud nedospěl tudy do země sedmihradské.</p>
			<p class="MLP_text ParaOverride-1">Kteréhosi dne stanul krysař nad touto propastí.</p>
			<p class="MLP_text ParaOverride-1">Prošel sosnovým lesem a&#160;holým vrchem, kde se hřáli hadi v&#160;poledním slunci. Krysaře to pudilo dál a&#160;dále.</p>
			<p class="MLP_text ParaOverride-1">Stál až na okraji, mnohem dále, než se odvážil kdo z&#160;rodáků Ham­meln. Stál až na okraji a&#160;zdálo se, že mluví s&#160;propastí, milenkou sebevrahů.</p>
			<p class="MLP_text ParaOverride-1">Jisto je, že propast lákala krysaře; stál nad ní zamyšlen a&#160;sám. Občanům v&#160;Hammeln nelíbil by se výraz jeho očí; nebyla tu pouze propast, ale byly tu dvě propasti.</p>
		</div>
</body>
</html>