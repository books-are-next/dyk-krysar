<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-17" xml:lang="cs-CZ">
		<div class="_idGenObjectStyleOverride-1">
			<p id="_idParaDest-14" class="MLP_uroven2_kapitola ParaOverride-1">XIV</p>
			<p class="MLP_text_bez1radku ParaOverride-1">Krysař vracel se k&#160;Hammeln. Neklid vypudil ho ze zdí města; ale mnohem dotěrněji ho tam vracel.</p>
			<p class="MLP_text ParaOverride-1">Krysař šel po kraji řeky. Tvořila záhyby, vinula se klikatě lesem, lukami a&#160;vrbovím.</p>
			<p class="MLP_text ParaOverride-1">V&#160;lese hrály si děti. Byla to děvčátka. Měla své panenky, panenky hrubé a&#160;neumělé. Laskala je a&#160;tiskla je na prsa, říkajíce něžně: „Mé dítě&#160;–&#160;–“</p>
			<p class="MLP_text ParaOverride-1">Krysař zadíval se na řeku. Loď Jörgenova plula po ní.</p>
			<p class="MLP_text ParaOverride-1">Na louce sekali sekáči trávu, která omámivě voněla.</p>
			<p class="MLP_text ParaOverride-1">„Jak se daří tvé ženě?“ ptal se druh druha ve chvíli odpočinku.</p>
			<p class="MLP_text ParaOverride-1">„Chválabohu, je zdráva. Chodí už; vše je v&#160;pořádku.“</p>
			<p class="MLP_text ParaOverride-1">„A&#160;dítě?“</p>
			<p class="MLP_text ParaOverride-1">„Zdrávo.“ A&#160;hlasem veselým a&#160;hrdým řekl tázaný:</p>
			<p class="MLP_text ParaOverride-1">„Je to hezký hoch.“</p>
			<p class="MLP_text ParaOverride-1">Krysař zadíval se na řeku. Loď Jörgenova se zpožďovala. Proud stával se silnějším.</p>
			<p class="MLP_text ParaOverride-1">Ve vrboví, na vykotlaných vrbách hřáli se dva starci na slunci.</p>
			<p class="MLP_text ParaOverride-1">„Bylo to mé poslední dítě a&#160;také to je mrtvo,“ řekl prvý smutně unaveným hlasem.</p>
			<p class="MLP_text ParaOverride-1">„Mé všechny děti žijí. Ale jako by zemřely,“ vzdychl soused na protějším pahýle.</p>
			<p class="MLP_text ParaOverride-1">A&#160;poposedl ze stínu, hledaje zimomřivě slunce, které uskočilo.</p>
			<p class="MLP_text ParaOverride-1">Krysař zadíval se na řeku. Lodici Jörgenovu nebylo viděti, přestože se zmírnil proud. Byl Jörgen unaven? Vzdal se zápasu?</p>
			<p class="MLP_text ParaOverride-1">Krysař šel. Jak dlouho jde, nevěděl, ale podle slunce dovedl poznati, že je pozdě. Schylovalo se k&#160;večeru. Jak dlouho půjde ještě? Také toho nevěděl; věděl jen, že nutno jíti, aby došel včas, nežli zavrou brány města.</p>
			<p class="MLP_text ParaOverride-1">„Mnoho štěstí, poutníku,“ řekl někdo. Krysař se ohlédl. Není to žebrák z&#160;brány? Ale kde by se vzal zde nebožák, který sotva od domu k&#160;domu se dovleče?</p>
			<p class="MLP_text ParaOverride-1">„Mnoho štěstí, poutníku,“ znělo to posměšně a&#160;vyzývavě; ale nyní nebyl to starý a&#160;slepý žebrák, ale dlouhý Kristián, který volal.</p>
			<p class="MLP_text ParaOverride-1">Usmál se. Dlouhý Kristián je v&#160;krámě svého strýce: neopováží se bez důvodu opustiti Hammeln. V&#160;Hammeln neztrácí se lehkovážně den. Ale kdože to mluví za něho?</p>
			<p class="MLP_text ParaOverride-1">Ráno, na cestě sem, všemu rozuměl krysař: lidem, zvířatům, ptákům, listí a&#160;vodě. A&#160;nyní že by neslyšel než posměšný a&#160;vyzývavý hlas?</p>
			<p class="MLP_text ParaOverride-1">A&#160;cože činí nepokojným jeho hrdé nitro? Krysař jde, kam chce, stane, kde chce, a&#160;odejde, kdy chce. Byl by opravdu zajat?</p>
			<p class="MLP_text ParaOverride-1">Sáhl hrdě po své píšťale. Zajisté, je zde. Nevzal mu ji nikdo a&#160;je bezpečen sebou, dokud jí vládne. Neztratil nic na své moci. Pouze&#160;–</p>
			<p class="MLP_text ParaOverride-1">Pouze klidu nemá krysař.&#160;– Blíží se večer. Vrátí se včas? Neuzavrou mu brány města?</p>
			<p class="MLP_text ParaOverride-1">Co by to znamenalo pro krysaře? Je mu tak nutno přespatI v&#160;Ham­meln? V&#160;městě před krátkým časem ještě mu cizím? Mnoho zemí a&#160;mnoho měst prošel krysař, a&#160;k&#160;žádnému, opustiv je jedenkrát, nebyl puzen tak neodolatelnou mocí. Krysař chce se vzbouřitI a&#160;opravdu se vzbouří. Usmyslí si přespat venku. Položí se opravdu do měkké trávy. Noc je vlažná a&#160;krásná. Chce viděti hvězdy, chce býti daleko lidí!</p>
			<p class="MLP_text ParaOverride-1">Leží v&#160;trávě, ale země začíná ho pálit a&#160;neklid se stupňuje. Krysař je poražen. Vstává.</p>
			<p class="MLP_text ParaOverride-1">A&#160;jeho porážka bere na sebe masku vítězství. Snad že by se nebál vrátit se do Hammeln! Kdože může zapovědět návrat? Má ještě své účty vyříditi s&#160;ledakým. Jsou tu, dejme tomu, Frosch a&#160;Strumm. Jsou tu všichni konšelé. A&#160;je tu dlouhý Kristián&#160;–&#160;–</p>
			<p class="MLP_text ParaOverride-1">Proč vzpomíná na dlouhého Kristiána? Co má co činiti s&#160;tímto? Je mu lhostejný jako kámen u&#160;cesty, který jsme minuli. Nezná ho a&#160;nechce ho znáti. Proč se vrací stále mu na mysl?</p>
			<p class="MLP_text ParaOverride-1">A&#160;proč jeho myšlenky vracejí se k&#160;domu, který opustil ráno? Neměl ho opouštětI nebo neměl se vraceti. To je jasné. Krysař dovede přese vše jasně mysliti.</p>
			<p class="MLP_text ParaOverride-1">Rychleji, rychleji kráčí krysař. Ale krok jeho není tak lehký, jako byl ráno. Sedmimílové střevíce zmizely nebo ztratily svou moc. Krysař, zdá se, jde jako všichni ostatní lidé. Jde jako konšelé z&#160;Hammeln. Jde jako Kristián. Jenomže trochu zrychlil krok. To není hodno konšelů. Kristián spíše smí si to dovoliti, čeká-li bohatý zákazník.</p>
			<p class="MLP_text ParaOverride-1">Ale zákazník nečeká krysaře. Nečeká ho snad vůbec nikdo.</p>
			<p class="MLP_text ParaOverride-1">A&#160;přece vrací se krysař do brány města Hammeln.</p>
			<p class="MLP_text ParaOverride-1">Je ještě otevřeno, bohudík. Krysař rozhlédl se: žebráka tu nebylo. Odplazil se domů?</p>
			<p class="MLP_text ParaOverride-1">„Mnoho štěstí, poutníku.“ Jak ho pronásledovala tato bezvýznamná slova! Jakým posměchem ho šlehala. Proč posměch?</p>
			<p class="MLP_text ParaOverride-1">Není radno smáti se krysaři. Občané v&#160;Hammeln nyní většinou spí; ale mohli by býti probuzeni k&#160;něčemu málo příjemnému.</p>
			<p class="MLP_text ParaOverride-1">Tak rozumuje krysař; a&#160;zatímco rozumuje, zavírá se s&#160;rachotem za jeho zády brána města.</p>
			<p class="MLP_text ParaOverride-1">Krysař se ohlédne.&#160;– Brána zavřena.&#160;– A&#160;jemu připadá, jako by se za ním zavírala nastražená past!</p>
		</div>
</body>
</html>