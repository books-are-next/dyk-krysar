<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-28" xml:lang="cs-CZ">
		<div class="_idGenObjectStyleOverride-1">
			<p id="_idParaDest-25" class="MLP_uroven2_kapitola ParaOverride-1">XXV</p>
			<p class="MLP_text_bez1radku ParaOverride-1">Řeka plyne. Plyne, nerušena osudy.</p>
			<p class="MLP_text ParaOverride-1">Rybářský člun se houpá na řece; ale Jörgena nenapadá rozprostříti sítě. Sedí na člunu a&#160;dumá.</p>
			<p class="MLP_text ParaOverride-1">Těžko by pověděl, proč je mu smutno. Nechápe ještě, ale počíná tušit.</p>
			<p class="MLP_text ParaOverride-1">Je ticho… ticho.</p>
			<p class="MLP_text ParaOverride-1">Je nedělní den a&#160;bylo by třeba zvoniti k&#160;požehnání. Ale zvon chrámový se neozývá.</p>
			<p class="MLP_text ParaOverride-1">Je nedělní den a&#160;měšťané Hammeln, jejich ženy, synové i&#160;dcerky měli by se procházeti po březích. Ale hráze jsou pusty.</p>
			<p class="MLP_text ParaOverride-1">Je nedělní den, den, kdy se vyfintění hejskové a&#160;rozesmáté frejířky posmívají nejvíce Jörgenovi; dnes však se nikdo nesměje.</p>
			<p class="MLP_text ParaOverride-1">A&#160;Sepp Jörgen, který tušil, počíná chápat.</p>
			<p class="MLP_text ParaOverride-1">Stalo se něco. Vzpomíná na průvod, který šel za krysařem; vzpomíná na bledou krysařovu tvář.</p>
			<p class="MLP_text ParaOverride-1">Sepp Jörgen chopil se vesel a&#160;zamířil ku břehu. Přivázal loď a&#160;ubíral se k&#160;Hammeln.</p>
			<p class="MLP_text ParaOverride-1">Ulice byly pusty. Krámy byly pusty. Krčmy byly pusty.</p>
			<p class="MLP_text ParaOverride-1">Sepp Jörgen šel podloubím. Jindy této doby bylo zde živo: dnes ani člověka.</p>
			<p class="MLP_text ParaOverride-1">Krok Jörgenův zní nějak zlověstně na chladných kamenech.</p>
			<p class="MLP_text ParaOverride-1">Jörgen stanul u&#160;kostela. Žebráci a&#160;žebračky nestáli u&#160;vchodu; to ho udivilo. Jörgen šel dále. V&#160;kostele bylo ticho. Mnohem zlověstněji ozýval se zde rybářův krok. Pokropil se svěcenou vodou, ale jeho oči viděly stále prázdno: prázdno v&#160;lavicích, prázdno před oltářem. Pod klenbou chrámovou bylo takové ticho, že Jörgen domníval se slyšeti hovor dvou andělů na oltáři k&#160;sobě se choulících. Ozvěna vlastních kroků ho děsila. Kráčel tiše, po špičkách, a&#160;přece hluk kroků rušil zakleté ticho.</p>
			<p class="MLP_text ParaOverride-1">Jörgen posléze chápal, stoje tváří v&#160;tvář Ukřižovanému. Všichni odešli. Je posledním mužem v&#160;Hammeln. Posledním člověkem v&#160;Hammeln.</p>
			<p class="MLP_text ParaOverride-1">Úžas této myšlenky zhroutil rybáře málem; zachytil se stěží schodiště prázdné kazatelny.</p>
			<p class="MLP_text ParaOverride-1">Zvuky píšťaly krysařovy ožily v&#160;jeho paměti; zaniknuvší tóny teprve nyní ho podmaňovaly. Kouzlo, kterému podlehli všichni v&#160;Hammeln, podmanilo rybáře, přeživšího okouzlovatele.</p>
			<p class="MLP_text ParaOverride-1">A&#160;rybář kráčel po stopách krysaře a&#160;těch, kdo šli za ním. Kráčel, domnívaje se slyšeti zvuky píšťaly.</p>
		</div>
</body>
</html>