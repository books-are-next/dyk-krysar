<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-29" xml:lang="cs-CZ">
		<div class="_idGenObjectStyleOverride-1">
			<p id="_idParaDest-26" class="MLP_uroven2_kapitola ParaOverride-1">XXVI</p>
			<p class="MLP_text_bez1radku ParaOverride-1">Slyšel vše, co slyšeli lidé z&#160;Hammeln: hoře, lítost a&#160;naději. Píseň tragického rozpětí a&#160;píseň tragičtějšího osudu. Ale takřka už na odchodu z&#160;města slyšel něco, čeho neslyšeli odešlí.</p>
			<p class="MLP_text ParaOverride-1">Otevřeným oknem tichého domku zněl k&#160;němu pronikavý nářek dítěte.</p>
			<p class="MLP_text ParaOverride-1">Opuštěné nemluvně plakalo.</p>
			<p class="MLP_text ParaOverride-1">Sepp Jörgen nebyl posledním člověkem v&#160;Hammeln. A&#160;Sepp Jörgen, divno to říci, chápal.</p>
			<p class="MLP_text ParaOverride-1">Otevřel dveře a&#160;vstoupil do pustého příbytku. V&#160;kolébce, málo kryto peřinkou, leželo dítě, drobný, baculatý tvor. Převalovalo se bezmocně, třepetajíc nožičkama o&#160;stěnu kolébky a&#160;bijíc ručkama do prázdna. A&#160;jeho nářek zněl jako jasný rozkaz, který nemohl být vyslechnut v&#160;prázdném městě, v&#160;prázdném domě, prázdné síni.</p>
			<p class="MLP_text ParaOverride-1">Sepp Jörgen stál tu bezradně. Co může učiniti pro dítě? Má hlad. Jak ukonejší jeho hlad?</p>
			<p class="MLP_text ParaOverride-1">Dítě, zaslechnuvši kroky, rozplakalo se prudčeji. Sepp Jörgen sklonil se nad kolébkou a&#160;vzal dítě do své náruče.</p>
			<p class="MLP_text ParaOverride-1">Bylo to děvče.</p>
			<p class="MLP_text ParaOverride-1">Sepp Jörgen hýčkal dítě. Ale tu si vzpomněl nad hladovým nebožátkem na vše: na pusté ulice v&#160;Hammeln, na zmizelou Kätchen a&#160;Loru, na zástup odešlý s&#160;krysařem. A&#160;znovu zněla jeho nitrem melodie smutná a&#160;lítostivá, a&#160;pak jásavá a&#160;vítězná.</p>
			<p class="MLP_text ParaOverride-1">Rozhlédl se ještě po opuštěné síni, po neumytém nádobí, po zbytcích chudého oběda. Nic zde nebylo, co by ukonejšilo hlad nemluvněte, marně hledajícího prs matčin.</p>
			<p class="MLP_text ParaOverride-1">Neškoleným, neumělým hlasem zapěl Jörgen ukolébavku dětí z&#160;Hammeln, píseň o&#160;zemi sedmihradské. Pěl a&#160;hýčkal dítě.</p>
			<p class="MLP_text ParaOverride-1">Ale dítě znovu zaplakalo. Chtělo pít. Nevědělo o&#160;jiné touze. Jörgen o&#160;ní věděl. Pláč dítěte splýval s&#160;echem písně píšťaly krysařovy, te­prve nyní zvučícím. Splývaly v&#160;mohutný proud, který strhoval rybáře. Ústrky a&#160;běda přešlého života šly před ním.</p>
			<p class="MLP_text ParaOverride-1">Sepp Jörgen vyšel s&#160;dítětem na ulici.</p>
			<p class="MLP_text ParaOverride-1">Bolest a&#160;touha pudily ho na horu Koppel… za ostatními… za kry­sařem.</p>
			<p class="MLP_text ParaOverride-1">Stoupal se svým břemenem rychle. Jako ten, kdo ví, že shodí je záhy.</p>
			<p class="MLP_text ParaOverride-1">Neohlédl se po opuštěném Hammeln. Co bylo mu po městě, jež nedalo mu než rány a&#160;smích?</p>
			<p class="MLP_text ParaOverride-1">Také srdce Jörgenovo snilo kdysi o&#160;zemi sedmihradské. Také jeho srdce snilo o&#160;jiném životě. A&#160;ten zdál se býti na dosah ruky. Všichni našli cestu. A&#160;Jörgen?</p>
			<p class="MLP_text ParaOverride-1">Poslední muž z&#160;Hammeln došel k&#160;bráně země sedmihradské.</p>
			<p class="MLP_text ParaOverride-1">Propast otvírala se před ním. V&#160;její hloubi je cesta. Z&#160;ní zněly hlasy, lákavé a&#160;svůdné:</p>
			<p class="MLP_text ParaOverride-1">„Co chceš, ó&#160;rybáři, v&#160;Hammeln a&#160;v&#160;celé své zemi? Tvá touha je marná, tvá láska je marná, marný je tvůj sen!</p>
			<p class="MLP_text ParaOverride-1">Co zmůže tvá práce, co zmůže tvé rozpětí, co zmůže tvá smrt? Lovíš v&#160;řece; jak je bídná tvá kořist, rybáři!</p>
			<p class="MLP_text ParaOverride-1">Země sedmihradská čeká. Jiný život čeká. Nikdo už se nebude tam Jörgenovi smát.</p>
			<p class="MLP_text ParaOverride-1">Kätchen ani Lora neutekou od tebe. Oh, rybáři, jak nedočkavě objímají tam nahá ženská ramena!“</p>
			<p class="MLP_text ParaOverride-1">Ale stalo se něco zvláštního. Křik dítěte překonal zvuk píšťaly krysařovy. Dítě plakalo ještě. Chtělo pít. Nevědělo nic o&#160;zemi sedmihradské.</p>
			<p class="MLP_text ParaOverride-1">Pláč dítěte dojal posledního muže z&#160;Hammeln; pláč nemluvněte překonal jeho touhu.</p>
			<p class="MLP_text ParaOverride-1">Kynul bezmocně rukou na pozdrav někomu, kdo navždy odchází. Rozloučil se s&#160;propastí.</p>
			<p class="MLP_text ParaOverride-2">Potom odešel hledat ženu, která by dala napít dítěti.</p>
		</div>
</body>
</html>