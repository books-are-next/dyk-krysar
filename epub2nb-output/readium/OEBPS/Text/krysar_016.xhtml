<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-14" xml:lang="cs-CZ">
		<div class="_idGenObjectStyleOverride-1">
			<p id="_idParaDest-11" class="MLP_uroven2_kapitola ParaOverride-1">XI</p>
			<p class="MLP_text_bez1radku ParaOverride-1">Také však krysař probděl noc.</p>
			<p class="MLP_text ParaOverride-1">Agnes usnula mezi láskou. Ale nevysvětlitelný neklid nedal spáti krysaři. Připadalo mu, že by ho někdo okradl, kdyby usnul. Ale kdo může okrásti krysaře?</p>
			<p class="MLP_text ParaOverride-1">Krysař přesto naslouchal, jako by slyšel něčí kroky. Neuslyšel nic než rytmický dech spící.</p>
			<p class="MLP_text ParaOverride-1">Ponenáhlu řídla tma; přicházel první úsvit, časný v&#160;květnu.</p>
			<p class="MLP_text ParaOverride-1">Krysař pozdravil tento úsvit; vracel mu Agnes.</p>
			<p class="MLP_text ParaOverride-1">Podepíraje se o&#160;pelest lože, díval se na ni.</p>
			<p class="MLP_text ParaOverride-1">Spala klidně, jak spí spravedliví; spala klidná a&#160;nevinná. Její tělo, útlé, křehké a&#160;čisté, leželo tu v&#160;jímavé bezmocnosti.</p>
			<p class="MLP_text ParaOverride-1">Krysař zahleděl se do obličeje spící, který mu odhaloval úsvit. Byl to skoro obličej dítěte. Něco plachého a&#160;něžného v&#160;něm bylo, jakmile se její oči zavřely.</p>
			<p class="MLP_text ParaOverride-1">Jakým tajemstvím dovedla se tato žena přetvořovati v&#160;pannu? Krysař, vida tuto spící, zapomínal vše, co bylo. Bylo možno přísahati, že nikdy se jí nedotkl.</p>
			<p class="MLP_text ParaOverride-1">Nezvyklá něha, nikdy předtím nepocítěná, zalila tvrdé krysařovo srdce. Zatajil dech a&#160;seděl bez hnutí, boje se, že spící probudí a&#160;oloupí ji o&#160;toto ranní kouzlo.</p>
			<p class="MLP_text ParaOverride-1">Snila. O&#160;čem asi snila? O&#160;loutce, o&#160;dětských hrách, o&#160;motýlech, kteří ulétají?</p>
			<p class="MLP_text ParaOverride-1">A&#160;krysaře ranila úzkost.</p>
			<p class="MLP_text ParaOverride-1">Nikdy se mu Agnes nezdála tak krásnou; a&#160;nikdy necítil, jak lehko porušitelnou a&#160;mizivou je krása ženy. O&#160;něco více, o&#160;něco méně; a&#160;veta po kouzlu a&#160;po půvabu. Krysař může mnoho. Může vyvésti krysy a&#160;může vylidniti města. Nemůže však zadržeti čas.</p>
			<p class="MLP_text ParaOverride-1">Agnes spala; na okamžik zatoužil krysař probuditi ji polibky, aby se zbavil svého neklidu. Ale zalekl se vlastní myšlenky; olupoval by o&#160;něco spící.</p>
			<p class="MLP_text ParaOverride-1">Podivná byla tato noc; podivné bylo ráno.</p>
			<p class="MLP_text ParaOverride-1">Krysař nakláněl se nad křehkým tělem té, které se neodvažoval dotknouti v&#160;ranním úsvitu. Neklid rostl v&#160;tuláckém jeho srdci. Kdo přijde, aby ho oloupil? Kdy a&#160;kudy přijde?</p>
			<p class="MLP_text ParaOverride-1">Krysař prošel mnoha městy a&#160;mnoha zeměmi. Prošel jimi poutaje, ale nespoután.</p>
			<p class="MLP_text ParaOverride-1">Teprve dnešní noci pocítil něco jakoby pouta. Opustil města a&#160;opustil země, a&#160;touha ho nikdy neroztesknila; nehleděl nikdy zpět, ale kupředu. Bylo mu náhle jasno, že neopustí takto Hammeln.</p>
			<p class="MLP_text ParaOverride-1">Myšlenka, že by mohl se dáti připoutati, zdála se mu směšnou a&#160;absurdní. Ale směšná a&#160;absurdní myšlenka se vracela. A&#160;posléze nezdála se směšnou ani absurdní.</p>
			<p class="MLP_text ParaOverride-1">Divně bylo krysaři.</p>
			<p class="MLP_text ParaOverride-1">Srdce jeho stalo se těžkým, jako by nosilo hoře tisíců. A&#160;stalo se lehkým, jako by nosilo jejich radost.</p>
			<p class="MLP_text ParaOverride-1">Otevřel široko oči.</p>
			<p class="MLP_text ParaOverride-1">Toto ráno přerodilo svět. Včerejšky měly svou radost a&#160;svou bolest. Ale včerejší radost byla stínem dnešní radosti a&#160;včerejší bol stínem dnešního bolu. Kdysi, když krysař hoch stál na dýně u&#160;moře, v&#160;dálce plula loď a&#160;její plachty se dmuly, hocha na břehu přepadla touha pozdraviti cestu, ať je jakákoli. Zdráva, lodi! Zdrávi, kteří plujete! Šťastní, kteří ztroskotáte!</p>
			<p class="MLP_text ParaOverride-1">Hoch volal tato slova vyzývající osudy. Muži nyní se vracela. Jak mohutnější byla však tato pozdní ozvěna!</p>
			<p class="MLP_text ParaOverride-1">Neklid krysařův se stával nesnesitelným. Krev prudce kolotala v&#160;jeho žilách. Tělo žádalo pohyb, ruch a&#160;činy. Lehounce svezl se z&#160;lože; ale jeho pohyb probudil přece spící. Procitla napolo; pootevřela oči, dotkla se rukou čela krysařova a&#160;řekla: „Zůstaň.“</p>
			<p class="MLP_text ParaOverride-1">Ale to bylo, co krysař nemohl. Posečkal na několik vteřin. Agnes usnula znova; přivřela oči a&#160;její ruce klesly bezvládně.</p>
			<p class="MLP_text ParaOverride-1">A&#160;krysař odcházel tiše, zcela tiše.</p>
			<p class="MLP_text_bez1radku_-12-0- ParaOverride-1">Krysař vyšel do zahrady. Jaká to byla zahrada! Keře byly nové a&#160;záhony nové; stromy sypaly tolik květů na cestu.</p>
			<p class="MLP_text ParaOverride-1">Krysař zahleděl se na nebe. Bylo čisté a&#160;jasné a&#160;větší než včera. Den, ale v&#160;prvých počátcích. Slunce, ale ještě jako červánek.</p>
			<p class="MLP_text ParaOverride-1">Krysař zahleděl se na zemi. Byla čistá a&#160;svěží ranní rosou. A&#160;také vlastní srdce bylo čisté a&#160;jasné.</p>
			<p class="MLP_text ParaOverride-1">Spoután? Proč ne! Jaký let v&#160;těchto poutech! Jak vysoko možno se vznésti!</p>
			<p class="MLP_text ParaOverride-1">Věž chrámu svaté Trojice je vysoko. Ale jak je nízká jeho letu!</p>
			<p class="MLP_text ParaOverride-1">Spoután? Ano. Ale mnoho poutaje; světy poutaje.</p>
			<p class="MLP_text ParaOverride-1">Ranní větřík osvěžuje horké skráně; jak lichotný to dotek!</p>
			<p class="MLP_text ParaOverride-1">A&#160;květy voní. Množství květů všech barev a&#160;všech vůní. A&#160;kterýkoli z&#160;nich možno utrhnouti. Všechny čekají na krysaře.</p>
			<p class="MLP_text ParaOverride-1">Lehkým a&#160;vítězným pohybem ruky sáhl krysař po kterémsi z&#160;nejkrásnějších květů. Vnitřní neklid zastavil jeho ruku.</p>
			<p class="MLP_text ParaOverride-1">Rozhlédl se…</p>
			<p class="MLP_text ParaOverride-1">Jak krásný byl svět!</p>
			<p class="MLP_text ParaOverride-1">Hle, za městem Hammeln rýsuje se hora Koppel. Hora Koppel je vysoko, je mnohem vyšší než chrám svaté Trojice. Ale jeho letu také nestačí.</p>
			<p class="MLP_text ParaOverride-1">A&#160;jsou vyšší a&#160;vyšší hory. Mnohé viděl a&#160;mnohé uvidí.</p>
			<p class="MLP_text ParaOverride-1">Jeho letu nedostačí.</p>
			<p class="MLP_text ParaOverride-1">A&#160;krásný svět, a&#160;jak je krásno jej míti! Jak krásno míti kouzelný nástroj, který vše zmůže. Papež má moc; co je moc papežova proti moci krysařovy píšťaly? Císař má moc; co svede proti zvukům, které umí krysař vylouditi?</p>
			<p class="MLP_text ParaOverride-1">Tak chtěl krysař obelstíti neklid své duše. Nebylo však možno obelstíti se.</p>
			<p class="MLP_text ParaOverride-1">Zrak krysařův, rozlétlý do daleka, setkal se s&#160;jakýmsi temným bodem mezi tolika jasnými a&#160;čarovnými předměty. Temný bod byl pranepatrný; blížil se však a&#160;rostl.</p>
			<p class="MLP_text ParaOverride-1">Nebylo to nic podivného; byl to pouze muž, který se blížil.</p>
			<p class="MLP_text ParaOverride-1">V&#160;chůzi přicházejícího nebylo nic mimořádného. Nebyla ani příliš kvapná, ani příliš pomalá. Občané města nemilují kvapu; jsou však zvyklí přicházeti včas.</p>
			<p class="MLP_text ParaOverride-1">Rozhodně byl to občan z&#160;Hammeln.</p>
			<p class="MLP_text ParaOverride-1">Tohoto muže krysař neviděl a&#160;neznal; tohoto muže nepřál si viděti a&#160;poznati. Nejméně přál si ho viděti a&#160;poznati zvláštního tohoto rána.</p>
			<p class="MLP_text ParaOverride-1">Ale muž se blížil určitým krokem člověka, který má cíl.</p>
			<p class="MLP_text ParaOverride-1">Srdce krysařovo bylo ještě tak těžké, jako by neslo hoře tisíců; ale lehkosti, která nosí radosti tisíců, nebylo už v&#160;něm.</p>
			<p class="MLP_text ParaOverride-1">Každé dítě v&#160;Hammeln mohlo krysaři jmenovati muže zasta­vivšího se u&#160;plotu. Každé dítě znalo dlouhého Kristiána.</p>
		</div>
</body>
</html>