<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-13" xml:lang="cs-CZ">
		<div class="_idGenObjectStyleOverride-1">
			<p id="_idParaDest-10" class="MLP_uroven2_kapitola ParaOverride-1">X</p>
			<p class="MLP_text_bez1radku ParaOverride-1">Ta noc v&#160;Hammeln byla prapodivná noc.</p>
			<p class="MLP_text ParaOverride-1">Podivné sny přepadaly Gottlieba Frosche.</p>
			<p class="MLP_text ParaOverride-1">Zdálo se mu, že pracuje v&#160;své dílně, pověstné široko daleko. Tisíc postelí z&#160;dobrého dřeva, královská objednávka. Jak bylo veselo a&#160;rušno! Gottlieb Frosch pracoval a&#160;dohlížel na práci; dnes nutno dokonati dílo, a&#160;dílo bude dokonáno buď jak buď. Vteřiny nelze propásti! Zvláštní mzda tovaryšům, bude-li dílo hotovo včas!</p>
			<p class="MLP_text ParaOverride-1">Hohoho, dílo bude včas hotovo! Gottlieb Frosch zná své lidi.</p>
			<p class="MLP_text ParaOverride-1">A&#160;dílo bylo hotovo… Hrdým zrakem rozhlédl se konšel po dílně. Počítal a&#160;dopočítal se. Usmál se sebevědomým úsměvem.</p>
			<p class="MLP_text ParaOverride-1">Náhle však cítil, že není sám, který se směje.</p>
			<p class="MLP_text ParaOverride-1">Proti němu stál krysař. Frosch pocítil cosi nepříjemného, ale snažil se přemoci tento pocit.</p>
			<p class="MLP_text ParaOverride-1">„Zvláštní mzda,“ pravil Wolfgangovi, přednímu z&#160;tovaryšů. „Za­sloužili jste si ji.“</p>
			<p class="MLP_text ParaOverride-1">A&#160;mistr poklepal tovaryšovi na rameno.</p>
			<p class="MLP_text ParaOverride-1">Ale krysař nechtěl uhnouti. Krysař se usmíval. Tak, připadalo Froschovi, usmívá se ďábel.</p>
			<p class="MLP_text ParaOverride-1">Ďábel byl slabou stránkou Gottlieba Frosche. Nemluvil rád o&#160;ďáblu; snad že myslil na něho příliš mnoho. Snažil se však zmoci svoji slabost. Pohleděl krysaři hrdě do tváře.</p>
			<p class="MLP_text ParaOverride-1">Nepovedlo se právě dotvrditi dobrou pověst slavného závodu Froschova?</p>
			<p class="MLP_text ParaOverride-1">Podařilo se mu zformulovati ve dvou slovech všecku pýchu chvíle.</p>
			<p class="MLP_text ParaOverride-1">„Tisíc postelí,“ řekl.</p>
			<p class="MLP_text ParaOverride-1">Krysař nespouštěl z&#160;něho pohledu. Krysař usmíval se stále. Pýcha Froschova tála pod úsměvem, který pálil. Ale Frosch nebyl zvyklý couvnouti tak snadno.</p>
			<p class="MLP_text ParaOverride-1">„Tisíc postelí,“ opakoval. „Královská objednávka. Pouze Frosch ji dovedl zmoci.“</p>
			<p class="MLP_text ParaOverride-1">„Tisíc rakví,“ zasyčel krysař.</p>
			<p class="MLP_text ParaOverride-1">Frosche zamrazilo. Smrtelný pot vyvstával na jeho čele. Rozhlédl se.</p>
			<p class="MLP_text ParaOverride-1">Bylo to opravdu tisíc rakví.</p>
			<p class="MLP_text ParaOverride-1">Frosch procitl. Neusnul už podivné této noci.</p>
			<p class="MLP_text ParaOverride-1">Také Bonifác Strumm té noci neměl dobrých snů.</p>
			<p class="MLP_text ParaOverride-1">Zdálo se mu, že pracuje v&#160;svém závodě, proslulém po celé říši. Tisíc krásných nádherných šatů, tisíc šatů, za něž by se vévodové nemusili hanbiti. Jak rušno bylo v&#160;závodě Strummově! Do půlnoci nutno dohotoviti dílo. A&#160;dílo hotovo bude; závod Strummův nikdy ještě se neopozdil. Zaplatí raději dělníkům zvláštní mzdu, aby povzbudil jejich čilost.</p>
			<p class="MLP_text ParaOverride-1">Hohoho, poznáte dochvilnost Bonifáce Strumma. Udá-li lhůtu, dodrží ji.</p>
			<p class="MLP_text ParaOverride-1">A&#160;skutečně, sotva bila půlnoc, rozhlédl se konšel vítězně po své dílně.</p>
			<p class="MLP_text ParaOverride-1">Sčítal a&#160;dopočítal se. A&#160;vypukl ve veselý, sebou spokojený smích.</p>
			<p class="MLP_text ParaOverride-1">Ale ani Bonifác Strumm nesmál se sám; a&#160;nesmáli se to tovaryši, kteří dleli zde unaveni a&#160;bledí úmornou prací.</p>
			<p class="MLP_text ParaOverride-1">Bonifác Strumm stál tváří v&#160;tvář krysaři. Pocítil něco podobného úzkosti, ale bylo by směšné, aby konšel města Hammeln bál se bludného krysaře.</p>
			<p class="MLP_text ParaOverride-1">„Slíbil jsem zvláštní mzdu, a&#160;dám zvláštní mzdu,“ rozhovořil se Strumm takořka násilím. „Kdo může říci, že bych byl nedostál slovu?“</p>
			<p class="MLP_text ParaOverride-1">Ale krysař se usmíval. Tak, připadalo Strummovi, usmívá se Satan.</p>
			<p class="MLP_text ParaOverride-1">Bonifác Strumm nevěřil přespříliš v&#160;Boha; neviděl ho v&#160;sobě ani v&#160;jiných. V&#160;Satana věřil spíše: připadal mu pravděpodobnější.</p>
			<p class="MLP_text ParaOverride-1">Přesto sebral všechnu svou sílu a&#160;pozvedl ke krysaři zrak.</p>
			<p class="MLP_text ParaOverride-1">Podařilo se mu říci ve dvou slovech všechnu svou hrdost.</p>
			<p class="MLP_text ParaOverride-1">„Tisíc oděvů,“ pravil.</p>
			<p class="MLP_text ParaOverride-1">Krysař zíral však na něho posměšně a&#160;němě. A&#160;úsměv krysařův lámal všechnu Strummovu pýchu. Naposledy pokusil se konšel o&#160;odpor:</p>
			<p class="MLP_text ParaOverride-1">„Tisíc oděvů,“ opakoval. „Vše dodáno včas.“</p>
			<p class="MLP_text ParaOverride-1">Krysař vypukl v&#160;strašný a&#160;drtivý smích.</p>
			<p class="MLP_text ParaOverride-1">„Tisíc rubášů,“ zasyčelo to z&#160;jeho úst.</p>
			<p class="MLP_text ParaOverride-1">Bezděčně se Strumm ohlédl. Šílená úzkost zúžila jeho hrdlo.</p>
			<p class="MLP_text ParaOverride-1">Tisíc oděvů proměnilo se v&#160;tisíc rubášů. A&#160;v&#160;středu rubášů viděl bledou líc vlastní, tvář Bonifáce Strumma; a&#160;druhý tento Strumm pravil jeho hlasem slavnostní formuli města Hammeln: „K&#160;tomu mi dopomáhej Bůh.“</p>
			<p class="MLP_text ParaOverride-1">Také Bonifác Strumm neusnul už této noci.</p>
		</div>
</body>
</html>