<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-12" xml:lang="cs-CZ">
		<div class="_idGenObjectStyleOverride-1">
			<p id="_idParaDest-9" class="MLP_uroven2_kapitola ParaOverride-1">IX</p>
			<p class="MLP_text_bez1radku ParaOverride-1">Krysař přecházel neklidně síní.</p>
			<p class="MLP_text ParaOverride-1">S&#160;rozšířenými zornicemi hleděla na něho Agnes. Její oči nedovedly se odloučit od jeho kroků. Byl ve svém hněvu krásný. Jeho oči planuly znepokojujícím ohněm a&#160;všechny jeho pohyby zkrásněly. Agnes se zdálo, jako by vyrůstal; schoulila se bezděky více ve svém koutku u&#160;okna. Nebylo však kupodivu v&#160;této bázni nic děsivého: opojovala spíše. Vyrůstej, krysaři; krásná Agnes čeká.</p>
			<p class="MLP_text ParaOverride-1">Krysař přecházel neklidně síní.</p>
			<p class="MLP_text ParaOverride-1">Nízké klenutí nedostačovalo jeho napětí; celé světy by mu nestačily. Nereptal, nehrozil; ale jeho mlčení bylo hrozivější repotu a&#160;hrozeb. Bonifác Strumm a&#160;Gottlieb Frosch, třebaže vážení konšelé města, neopakovali by tomuto mlčícímu muži svých nabídek. Krysař negestikuloval, jeho kroky nebyly hlučnější a&#160;důraznější; odkud ten znepokojující dojem němého přecházení?</p>
			<p class="MLP_text ParaOverride-1">Dlouho choulila se tak Agnes, neodvažujíc se slova ni pohybu. Bála se neznámé moci krysařovy, které dobře nechápala, ale které podléhala chvílemi. Bála se a&#160;milovala svou bázeň. Milovala také krysaře.</p>
			<p class="MLP_text ParaOverride-1">Milovala také dlouhého Kristiána? Snad ho milovala včera. Snad ho bude milovati zítra. Ale nyní ho nebylo v&#160;této síni. Ani v&#160;jejím srdci ho nebylo.</p>
			<p class="MLP_text ParaOverride-1">Nikdo nedovedl tak milovat jako Agnes a&#160;nikdo nedovedl tak zapomínat. Po noci lásky probouzela se ráno s&#160;dětskýma a&#160;nevinnýma očima. A&#160;kdyby se kdo ptal, řekla by mu přesvědčivě a&#160;prostě, nesklopivši svých jasných a&#160;průhledných očí: „Nebylo to nic.“</p>
			<p class="MLP_text ParaOverride-1">Té chvíle však se Agnes bála. A&#160;té chvíle Agnes milovala. Její bázeň byla její rozkoší.</p>
			<p class="MLP_text ParaOverride-1">Náhle, s&#160;bezděčným pohybem, pohybem, ve kterém bylo konejšení matky a&#160;lichocení milenky, objala Agnes hrdlo krysařovo. Krysař se zachvěl při doteku nahých těchto rukou.</p>
			<p class="MLP_text ParaOverride-1">A&#160;toto zachvění posílilo váhající.</p>
			<p class="MLP_text ParaOverride-1">„Krysaři,“ zašeptala Agnes chlácholivě a&#160;prosebně.</p>
			<p class="MLP_text ParaOverride-1">Ticho bylo porušeno; čar a&#160;kouzlo zmizelo. Krysař vracel se ze svého smělého letu na krotkou půdu města Hammeln.</p>
			<p class="MLP_text ParaOverride-1">Usmíval se v&#160;návratu. Vše, čím se zabýval před okamžikem, vše, co trudilo jeho mysl, připadalo mu malicherným a&#160;prázdným. Sevřel ji železnýma rukama. A&#160;mluvil, hledě do jejích slibujících očí, roztouženě a&#160;překotně:</p>
			<p class="MLP_text ParaOverride-1">„Mohl bych zahubiti Hammeln. Mohl bych zničiti Frosche a&#160;Strum­ma. Mohl bych učiniti, že by nezůstalo živé bytosti v&#160;opuštěných městských zdech. To všechno mohl bych učiniti. Nechce se mi…</p>
			<p class="MLP_text ParaOverride-1">Bůh žádal deset spravedlivých, aby ušetřil Sodomu a&#160;Gomoru. Chci býti skromnější Boha.</p>
			<p class="MLP_text ParaOverride-1">Stačí mi jediná žena.</p>
			<p class="MLP_text ParaOverride-1">Ušetřím Hammeln pro tebe, Agnes.“</p>
			<p class="MLP_text ParaOverride-1">Jeho tvář dotýkala se její tváře, jeho tělo jejího těla. Agnes cítila opojivou radost. Krysař je její. Chápala, jak je její. A&#160;její oči zazářily touto jistotou, lijící se v&#160;srdce, jako vůně májového večera lila se do oken.</p>
			<p class="MLP_text ParaOverride-1">Srdce Agnes, před okamžikem prudce bušící, uklidnilo se náhle. Nebylo už v&#160;něm bázně.</p>
			<p class="MLP_text ParaOverride-1">Před krátkem připadalo Agnes, jako by krysař chmurně a&#160;znepokojivě vzrůstal. Nyní však vyrůstala ona.</p>
		</div>
</body>
</html>