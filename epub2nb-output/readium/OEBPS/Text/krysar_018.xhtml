<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-16" xml:lang="cs-CZ">
		<div class="_idGenObjectStyleOverride-1">
			<p id="_idParaDest-13" class="MLP_uroven2_kapitola ParaOverride-1">XIII</p>
			<p class="MLP_text_bez1radku ParaOverride-1">Krysař jde. Jeho srdce je lehké. Setkání ranní bylo jen mrak, který pluje a&#160;rozptýlí se. Nyní je zcela jasné nebe. Nikdy takového nebe nebylo.</p>
			<p class="MLP_text ParaOverride-1">Všechny schopnosti krysařovy jako by se stupňovaly, ba zmnohonásobily. Vidí až daleko do hor; slyší nejvzdálenější a&#160;nejtišší zvuky. Kráčí, a&#160;jako by sedmimílové střevíce měl, rychle ubíhá cesta. Krysař jde; ale spíše se zdá, jako by krajina okolo něho přecházela. Zdi Hammeln jsou těsné; ulice příliš úzké. Krysař opouští Hammeln. Opouští je, aby se vrátil? Neví to sám. Jde branou. U&#160;brány sedí žebrák. Je slepý a&#160;starý; je skloněn chorobou i&#160;lety. Sedí a&#160;prosí.</p>
			<p class="MLP_text ParaOverride-1">Krysař hodil mu peníz. Žebrák jej ohmatává. A&#160;monotónně opakují jeho rty: „Mnoho štěstí, poutníku.“</p>
			<p class="MLP_text ParaOverride-1">Pak přijdou pole. Pracuje se na nich v&#160;ranním jitru; hlasy mužů a&#160;žen zní z&#160;nich, pronikají svěží a&#160;čistý vzduch, který dýchá krysař. Zní bujně a&#160;vesele; a&#160;krysař domnívá se rozuměti řeči lidí.</p>
			<p class="MLP_text ParaOverride-1">Opodál jsou pastviny. Pasou na nich krávy. Jak krysař míjí, pozvednou své hlavy a&#160;zabučí klidně a&#160;nasyceně. A&#160;krysař domnívá se, že rozumí řeči zvířat.</p>
			<p class="MLP_text ParaOverride-1">A&#160;pak vstupuje krysař do lesa. Je to hájemství Panny Marie. Ctihodný a&#160;starý les! Zná všechny lásky synků a&#160;dcerek města Hammeln; zná všecky jejich rozkoše a&#160;boly. Zná štěstí a&#160;zradu lásky; zná vzplanutí a&#160;ochabnutí. Má pro to vše tajemné skrýše a&#160;útulky.</p>
			<p class="MLP_text ParaOverride-1">Na hoře Koppel, pravda, je také les. Ale jak zasmušilý je sosnový les, srovnáte-li jej s&#160;dubovým! A&#160;s&#160;dubovým lesem za jarního rána, svěžím, živým, uklidňujícím! A&#160;ve větvích starých dubů i&#160;v&#160;mlází dubovém rozezpívalo se tisíce ptáků. Rozezpívali se, jako by vítali nové jitro. A&#160;krysař domníval se, že rozumí řeči ptáků&#160;–&#160;–</p>
			<p class="MLP_text ParaOverride-1">Bylo však místo, kde bylo ticho. Bylo to u&#160;obrazu Panny Marie. Na místě, kde byl obraz, stal se dávno, dávno zločin. Zabili bohatého kupce, vracejícího se z&#160;trhu. Vrazi nikdy nevypátráni, ale vdova dala postavit obraz Panny na místě zlého činu. Podivné! Bylo tu němo a&#160;smutno. Vedl-li jsi tu psa, skučel a&#160;kňučel; a&#160;ptáci přelétali plaše, nikdy zde nehnízdíce. Tak aspoň mluvili občané z&#160;Hammeln. Jisto je, že nebylo místa tiššího a&#160;klidnějšího v&#160;lese.</p>
			<p class="MLP_text ParaOverride-1">Jak vanul chvílemi vítr, chvělo se listí.</p>
			<p class="MLP_text ParaOverride-1">A&#160;krysař se domníval, že rozumí šelestu listí.</p>
			<p class="MLP_text ParaOverride-1">Zeleň se otevřela a&#160;blýskla jí hladina řeky. Ještě svěžejší vzduch ovanul krysařovu hlavu.</p>
			<p class="MLP_text ParaOverride-1">Zde bylo daleko, daleko od města. Nebylo stopy po chrámu svaté Trojice. Ani vrchu Koppel nebylo viděti. Vlny, které míjely, netušily nic o&#160;Gottliebu Froschovi a&#160;Bonifáci Strummovi, jakkoli byli slavní široko daleko.</p>
			<p class="MLP_text ParaOverride-1">Tiše plynuly vody; a&#160;krysaři se zdálo, že rozumí tichému míjení vod.</p>
			<p class="MLP_text ParaOverride-1">Slavné bylo zamyšlení krysařovo; jako by časy a&#160;prostory v&#160;něm hovořily.</p>
			<p class="MLP_text ParaOverride-1">–&#160;– Jsem minulost, pravil hlas.</p>
			<p class="MLP_text ParaOverride-1">–&#160;– Jsem budoucnost, odpovídal jiný.</p>
			<p class="MLP_text ParaOverride-1">–&#160;– Jsem krásná, mluvila minulost.</p>
			<p class="MLP_text ParaOverride-1">–&#160;– Budu krásnější, slibovala budoucnost.</p>
			<p class="MLP_text ParaOverride-1">–&#160;– Měla jsem vše: úsměvy, slzy, sen i&#160;procitnutí, děla minulost.</p>
			<p class="MLP_text ParaOverride-1">–&#160;– Budu míti vše: úsměvy, slzy, sen i&#160;procitnutí, řekla budoucnost.</p>
			<p class="MLP_text ParaOverride-1">Mezi hovorem minulosti a&#160;budoucnosti, jaká to přítomnost!</p>
			<p class="MLP_text ParaOverride-1">Z&#160;vrcholu, na němž stál, mohl krysař přehlédnouti obojí kraj: kraj opuštěný a&#160;zemi zaslíbenou. A&#160;z&#160;vrcholu, na němž stál, cítil krysař, jak je krásno žíti. Z&#160;vrcholu, na němž stál; byl to opravdu vrchol?</p>
			<p class="MLP_text ParaOverride-1">Krysař se zahleděl na hladinu řeky.</p>
			<p class="MLP_text ParaOverride-1">Plula jí loď; z počátku zdálo se krysaři, že loď je prázdná. Ale záhy bylo zřejmo, že se choulí na jejím dnu spáč. Vlny unášely loď; loď plula po proudu, který ji zanášel ke břehu krysařovu.&#160;– Okamžik a&#160;loďka narazí.</p>
			<p class="MLP_text ParaOverride-1">„Hohoho!“ volal krysař.</p>
			<p class="MLP_text ParaOverride-1">Spící se neprobudil.</p>
			<p class="MLP_text ParaOverride-1">„Hoho!“ volal krysař znovu. A&#160;současně loď narazila o&#160;větev stromu, vyčnívající nad řeku. Prudký otřes spícího probudil. Zdvihl se a&#160;hleděl na krysaře rozesněnýma očima.</p>
			<p class="MLP_text ParaOverride-1">Krysař poznal Jörgena.&#160;– Nedovedl říci, proč ho rozlaďuje právě nebohý a&#160;bezvýznamný rybář, který mu nikdy nedovedl ublížit. „Usnul jsi,“ pravil.</p>
			<p class="MLP_text ParaOverride-1">„Usnul jsem,“ pravil Jörgen smutně a&#160;měkce. „Domníval jsem se, že ony opět přijdou. Ale usnul jsem a&#160;nepřišly. Nebo bych to byl zaspal?“</p>
			<p class="MLP_text ParaOverride-1">Výraz Jörgenův byl zoufale směšný. Ale krysař se nesmál.</p>
			<p class="MLP_text ParaOverride-1">„Budu se muset vrátit,“ mínil rybář. „Je to daleko a&#160;proti proudu. Bude to těžká cesta. A&#160;mé sítě jsou prázdné; bude to hladový den.“</p>
			<p class="MLP_text ParaOverride-1">Výraz Jörgenův stal se ještě žalostnějším. Ale také nyní odolal krysař smíchu.&#160;– Vzpomněl si na slova pronesená nedávné noci: „Mějte ženy, ale nedopouštějte, aby ženy měly vás.“</p>
		</div>
</body>
</html>