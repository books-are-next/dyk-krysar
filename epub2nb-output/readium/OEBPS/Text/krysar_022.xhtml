<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-20" xml:lang="cs-CZ">
		<div class="_idGenObjectStyleOverride-1">
			<p id="_idParaDest-17" class="MLP_uroven2_kapitola ParaOverride-1">XVII</p>
			<p class="MLP_text_bez1radku ParaOverride-1">Stála ve dveřích jako tenkráte, když krysař lehké mysli a&#160;lehkého srdce vstupoval do města Hammeln. Ale nesmála se. Horečně, upjatě hleděly její oči do nočního temna. Stála čekajíc, jak se zdálo; ale nečekala štěstí, nýbrž osud. Stála přibita na dveře jako na svůj kříž.</p>
			<p class="MLP_text ParaOverride-1">Tiché kroky krysařovy ozvaly se a&#160;blížily. Horečka roztoužení nezachvěla však mladým tělem Agnes jako tolikrát; bezvládněji jen a&#160;resignovaněji poddávala se neznámé tíze. A&#160;její oči nevzplály očekáváním: zíraly dále sklesle, bez naděje a&#160;víry, že by mohla kdy ustoupit noc.</p>
			<p class="MLP_text ParaOverride-1">Ale toho všeho neviděl krysař. Jen bílý stín u&#160;dveří zahlédl. Zrychlil krok. Celá jeho touha rozletěla se k&#160;Agnes. Na všechno pozapomenul v&#160;své touze: na zradu konšelů Hammeln a&#160;jejich nesplněné sliby; na bledého kouzelníka, který sám sebe okouzlit nedovede, na toho, jenž smál se na výšinách chrámu svaté Trojice. Daleko je doktor Faustus. I&#160;ďábel je daleko té chvíle. Čeho by mohl hledati v&#160;tichém a&#160;zapadlém domě, který skrýval lásku krysařovu? Krysař šel. Šel, zavíraje oči. Klidně mohl tak kráčeti; znal příliš dobře cestu. V&#160;pravý okamžik rozevřel náruč, aby pojal do svých pevných ramenou rozkvetlé a&#160;teplé její tělo. Předevčírem, včera ještě zulíbaly jeho přivřená víčka žhavé rty a&#160;nahá ramena stiskla jeho hrdlo.</p>
			<p class="MLP_text ParaOverride-1">V&#160;pravý okamžik rozevřel náruč. Ale stalo se něco podivného. Tělo, jehož se dotkl, nekladlo odporu; ale také života v&#160;něm nebylo. Nebo aspoň jakýs takýs chladný, znepokojivě mizející život. Nepocítil horkých polibků, nezaslechl šepot rozkoše a&#160;lásky.</p>
			<p class="MLP_text ParaOverride-1">„Agnes!“ vydralo se z&#160;krysařových úst. Ale jeho slovo nedovedlo zapuditi strašidel.</p>
			<p class="MLP_text ParaOverride-1">„Krysaři&#160;–“ zašeptla ta, kterou měl v&#160;náručí. Ale hlas její zněl z&#160;tak nepřístupné dálky, že sotva krysař doslechl. Bylo to slovo, ne však odpověď.</p>
			<p class="MLP_text ParaOverride-1">Na čase bylo, aby krysař rozevřel oči, jako rozevřel náruč. Nebylo pochybností; v&#160;svitu měsíčním choulila se zde u&#160;dveří žena, kterou miloval. Ale tvář její byla bledá, skoro zsinalá. Krysař rád by byl věřil, že tím vinen pouze odlesk měsíce. Ale zdálo se mu náhle, že slyší smích.</p>
			<p class="MLP_text ParaOverride-1">Ďábel, který pokoušel krysaře, sestoupil pomalu z&#160;věže svaté Trojice. Přiblížil se lstivými kroky za krysařovými zády v&#160;zapadlý tento kout. Ze zahrady, za rozkvetlým bezem zněl jeho přitlumený chechtot. Jinak bylo ticho. Ale krysař rozuměl smíchu a&#160;rozuměl tichu. Věděl, že nutno se ptáti; věděl však též, že dostane se mu kruté odpovědi.</p>
			<p class="MLP_text ParaOverride-1">Krysař nebyl však zbabělcem; odhodlal se přece k&#160;nebezpečné otázce.</p>
			<p class="MLP_text ParaOverride-1">„Co je ti, Agnes?“</p>
			<p class="MLP_text ParaOverride-1">Hlas krysařův zněl tiše a&#160;konejšivě, jak jen mohl krysařův hlas. A&#160;jeho ruka měkce se dotkla bezvládného a&#160;smutného těla milenčina. Oči Agnes rozevřely se široce. Bylo v&#160;nich něco neskonale plachého a&#160;bezradného. Neunikala, poněvadž nebylo možno uniknout. Nebránila se, poněvadž nebylo možno se ubrániti. Krysaře ranily tyto beznadějné oči, ustupující osudu. Sevřel Agnes prudčeji… tak prudce jako při prvním setkání.</p>
			<p class="MLP_text ParaOverride-1">Ale cos bylo jiné než tenkráte: bolest ještě byla, ale rozkoš vyprchala.</p>
			<p class="MLP_text ParaOverride-1">„Mluv přece, Agnes,“ naléhal krysař. „Pověz, co tě bolí. Tvé mlčení je krutější všeho, co bys mohla říci!“</p>
			<p class="MLP_text ParaOverride-1">Ale krysař zarazil se při svých posledních slovech. Sevřelo to jeho srdce mučivou otázkou: Bylo tomu opravdu tak?</p>
			<p class="MLP_text ParaOverride-1">Agnes učinila těžký a&#160;slabý pohyb někoho procitajícího z&#160;mdloby.</p>
			<p class="MLP_text ParaOverride-1">„Pojď!“ zašeptala tiše a&#160;sklíčeně. Bylo zjevno, že složila ruce a&#160;dala se vésti fatalismem slabé ženy, prudkým, násilnickým proudem. Ale kam ji zanese?</p>
			<p class="MLP_text ParaOverride-1">Šli. Také tuto cestu mohl krysař znáti, třeba kráčel temnotou. A&#160;přece klopýtnul; klopýtnuv, vzpomněl náhle na dlouhého Kristiána. Kupodivu! Dlouhého Kristiána jako by jindy nebylo. Krysař nepocítil nikdy žárlivosti; Kristián připadal mu něčím neškodným a&#160;marným, čím se zbytečno zabývat. Ale té chvíle ranila ho ta myšlenka. Jeho hrdost utrpěla krutou ránu. Nachýliv se k&#160;Agnes, kráčející před ním tmou, takže cítila jeho horký dech, otázal se prudce:</p>
			<p class="MLP_text ParaOverride-1">„Je to Kristián?“</p>
			<p class="MLP_text ParaOverride-1">Neodpověděla. Tápali oba němě tmou; a&#160;třeba ji znali z&#160;minulých nocí, stala se jim náhle cizinou.</p>
			<p class="MLP_text ParaOverride-1">Hodiny bily na věži. Jednotvárně tento zvuk rozesnil krysaře na tři čtyři vteřiny. Ale pak ho probudil zoufalý a&#160;bezútěšný výkřik Agnes, která kdysi se tak usmívala do jarní noci:</p>
			<p class="MLP_text ParaOverride-1">„Můj Bože!“</p>
		</div>
</body>
</html>