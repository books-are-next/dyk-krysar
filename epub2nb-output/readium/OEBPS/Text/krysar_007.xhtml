<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-5" xml:lang="cs-CZ">
		<div class="_idGenObjectStyleOverride-1">
			<p id="_idParaDest-2" class="MLP_uroven2_kapitola ParaOverride-1">II</p>
			<p class="MLP_text_bez1radku ParaOverride-1">Byl to kout v&#160;dobrém hansovním městě Hammeln, kout tichý a&#160;opuštěný, skoro jako by města nebylo. Těžké vozy nehrčely tudy s&#160;náklady zboží; nehlučely tu trhy a&#160;nejezdili zde jezdci v&#160;bohaté zbroji. Ani procesí tudy nechodila. Pouze hlas zvonu zněl sem z&#160;chrámu svaté Trojice v&#160;Hammeln, hlas vážný a&#160;zádumčivý, ale z&#160;těch hlasů, kterým, poněvadž jsme je často slyšeli, zapomínáme naslouchati. Aspoň Agnes, otevřela-li své okénko, slyšela spíše jiné hlasy.</p>
			<p class="MLP_text ParaOverride-1">Bylať pod jejími okny zahrada v&#160;květu, kde zpívali jí ptáci, kde vše bzučelo životem a&#160;úsměvy na její pozdrav. V&#160;zahradě bylo tolik vůní, z&#160;nichž kterákoli dovedla opojovati. A&#160;Agnes se zdálo, že je květem mezi květy a&#160;vůní mezi vůněmi.</p>
			<p class="MLP_text ParaOverride-1">Byl tu také dům s&#160;prejzovou střechou, starý a&#160;skrytý zelení kaštanů. Ale tento dům dovedl tak náhle zjasnět a&#160;otevříti se v&#160;slunci.</p>
			<p class="MLP_text ParaOverride-1">Matka krásné Agnes, žena znavená spíše nežli lety smutnými příběhy, na které vzpomínala s&#160;hrůzou a&#160;steskem, chvěla se zimomřivě a&#160;ploužila se domem jako stín. Slunce a&#160;světlo ji lekalo; prchala před ním jako noční pták.</p>
			<p class="MLP_text ParaOverride-1">Ale Agnes nezdálo se nic lekat, hleděla s&#160;důvěřivým úsměvem do příštích dnů.</p>
			<p class="MLP_text ParaOverride-1">A&#160;krysař stále pobýval v&#160;Hammeln.</p>
			<p class="MLP_text ParaOverride-1">Vyháněl krysy.</p>
			<p class="MLP_text ParaOverride-1">Byla to událost pro Hammeln. Děti a&#160;staří provázeli ho na jeho cestách. Děti a&#160;staří divili se krysám, které šly za ním slepě do záhuby, fascinovány jeho píšťalou, sotva více slyšitelnou pro dobré a&#160;počestné občany města nežli vzdálené bzučení hmyzu.</p>
			<p class="MLP_text ParaOverride-1">A&#160;vlny řeky přijaly krysy a&#160;pohltily je.&#160;– Vlny řeky je přijaly a&#160;nesly do moře, do vzdáleného moře; nikdy už neporuší dobré chuti ctihodných kupců hansovního města.</p>
			<p class="MLP_text ParaOverride-1">Krysař vyháněl krysy; ale kromě toho byl jiný důvod jeho pobytu v&#160;Hammeln.</p>
		</div>
</body>
</html>