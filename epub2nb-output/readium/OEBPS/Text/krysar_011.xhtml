<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-9" xml:lang="cs-CZ">
		<div class="_idGenObjectStyleOverride-1">
			<p id="_idParaDest-6" class="MLP_uroven2_kapitola ParaOverride-1">VI</p>
			<p class="MLP_text_bez1radku ParaOverride-1">Onoho dne ležel Sepp Jörgen na palouku poblíž své chaty, hlavu maje opřenu o&#160;kupu sena. Seno vonělo a&#160;Jörgen usnul malátným a&#160;těžkým spánkem.</p>
			<p class="MLP_text ParaOverride-1">Stalo se tehdy, že na Jörgenův palouk zabloudila dvě děvčata z&#160;Hammeln. Byla to Lora, dcera řezbáře Wolframa, a&#160;Kätchen, dcera pekaře Grilla. Obě měly plavý vlas a&#160;zvědavé oči a&#160;obě byly opilé mládím. Přicházely rozesmáté svou krásou a&#160;zkrásnělé svým smíchem. Spící rybář vzbudil jejich zvědavost. Připlížily se k&#160;spícímu po špičkách a&#160;dívaly se do jeho tváře – –.</p>
			<p class="MLP_text ParaOverride-1">Spící neuslyšel kroků. Jeho prsa zdvihala se a&#160;klesala v&#160;pravidelném rytmu; jeho košile byla rozhalena; bylo viděti jeho zarostlá a&#160;mohutně klenutá prsa.</p>
			<p class="MLP_text ParaOverride-1">Lora Wolframová přisedla k&#160;spícímu. Sklonila se svým mladým a&#160;pružným tělem nad ním, zatajujíc dech, aby ho neprobudila. Ale opatrnost tato byla zbytečná. Sepp Jörgen se neprobudil. Také Kätchen nabyla odvahy. Dotkla se měkkou svou rukou lehce kučeravých vlasů spícího. Zachvěl se lehce, jakoby pod dotekem něčeho chladného a&#160;ošklivého. A&#160;přece ruce Kätchen nebyly ani chladné, ani ošklivé. Všichni v&#160;Hammeln znali naopak krásné její ruce.</p>
			<p class="MLP_text ParaOverride-1">Ale Sepp Jörgen přes toto zachvění se neprobudil.</p>
			<p class="MLP_text ParaOverride-1">Oči děvčat hořely zvláštním ohněm. Tento muž, tak blízký a&#160;tak lhostejný, dráždil v&#160;spánku zájem, kterého nikdy neprobudil bdící. Zdálo se, že vše malicherné, směšné a&#160;titěrné, co se pojilo k&#160;jeho jménu, bezvědomím spáčovým se tratí; zbyl tu muž, odpočívající v&#160;kupě sena.</p>
			<p class="MLP_text ParaOverride-1">„Kdyby to nebyl Jörgen,“ pravila Kätchen, krčíc rameny.</p>
			<p class="MLP_text ParaOverride-1">A&#160;Lora, dcera řezbáře Wolframa, opakovala: „Kdyby to nebyl Jörgen.“</p>
			<p class="MLP_text ParaOverride-1">Seděly chvíli nad spícím, roztoužené a&#160;snad něžné, drážděny neurčitými sny o&#160;rozkoši a&#160;lásce. Vlna opojení zaplavila mladá jejich těla. Cosi je pudilo do náruče silného a&#160;svalnatého hocha.</p>
			<p class="MLP_text ParaOverride-1">A&#160;seno vonělo a&#160;posečené květy v&#160;něm.</p>
			<p class="MLP_text ParaOverride-1">„Kdyby to nebyl Jörgen,“ opakovala Kätchen trochu lítostivě, „bylo by možno ho milovat. Není ošklivý. A&#160;jistěže málokdo by se mu mohl silou rovnat. Pravili mi, že s&#160;Jörgenem nejsou žerty.“</p>
			<p class="MLP_text ParaOverride-1">„–&#160;– Příštího dne,“ mínila Lora. „Činí vše o&#160;den později. Ožení-li se kdy, tedy jistě si na svou nevěstu vzpomene až příštího dne. Chudáček, bude mít smutnou svatební noc!“</p>
			<p class="MLP_text ParaOverride-1">Slova Lořina, končící dušeným smíchem, probudila spáče. Prvý okamžik hleděl naprosto nejistě, neuvědomiv si místa ani času. Zíral na rozehřáté tváře děvčat podivným, užaslým pohledem. To bylo příliš mnoho pro bujný rozmar dívek z&#160;Hammeln. Vypukly v&#160;nehorázný smích, smích daleko slyšitelný, v&#160;zdravý, smyslný a&#160;překypující smích, smích ženy, která by ráda hřešila.</p>
			<p class="MLP_text ParaOverride-1">Nechápavě a&#160;němě hleděl rybář na smíšky. Pak povstával pomalu a&#160;ještě všecek zahleděn na Kätchen a&#160;Loru. Ale to přesahovalo míru. Kätchen a&#160;Lora vzpomněly si náhle, že nebylo by radno dáti se spatřiti v&#160;společnosti Seppa Jörgena, jehož směšnost vynikla tak náhle u&#160;bdícího. Zmizely, dříve než Jörgen se mohl vzpamatovati. Ale ještě z&#160;dálky bylo možno slyšet jejich neukrotitelný smích.</p>
			<p class="MLP_text ParaOverride-1">Sepp Jörgen stál a&#160;nechápal; bylo tomu vždycky tak.</p>
		</div>
</body>
</html>