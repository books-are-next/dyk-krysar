<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-15" xml:lang="cs-CZ">
		<div class="_idGenObjectStyleOverride-1">
			<p id="_idParaDest-12" class="MLP_uroven2_kapitola ParaOverride-1">XII</p>
			<p class="MLP_text_bez1radku ParaOverride-1">Stáli proti sobě.</p>
			<p class="MLP_text ParaOverride-1">Příchozí patřil zamračeně na krysaře. Podezíravé jeho oči hledaly, čeho se zachytiti; ale krysař, klidný, skoro mramorový, jim unikal. Pěst pravice Kristiánovy sevřela se bezděčně; výraz krysařův se však neměnil. Čekal. Kristián hledal slova; a&#160;jeho pobouření rostlo tím, že jich nenalézal.</p>
			<p class="MLP_text ParaOverride-1">Tu zalétl pohled Kristiánův od krysaře k&#160;blízkým dveřím; a&#160;jeho nevraživé oko jako by odměřovalo vzdálenost. A&#160;nepatrnost této vzdálenosti dala mu promluviti:</p>
			<p class="MLP_text ParaOverride-1">„Znám vás. Jste krysař&#160;–“</p>
			<p class="MLP_text ParaOverride-1">Krysař pokynul hlavou a&#160;mlčel. Tón Kristiánův byl jízlivý… ale jeho jízlivost vyzněla naplano. Ani rys se nepohnul v&#160;tváři krysařově. Naopak se jeho oči rozjasnily: a&#160;držel svýma očima Kristiána jako žalářník vězně.</p>
			<p class="MLP_text ParaOverride-1">Ale Kristián nechtěl se ještě smířiti se svým vězením.</p>
			<p class="MLP_text ParaOverride-1">Promluvil opět:</p>
			<p class="MLP_text ParaOverride-1">„Co zde činíte, krysaři? Co chcete vůbec v&#160;Hammeln?“</p>
			<p class="MLP_text ParaOverride-1">Krysař naklonil se k&#160;růžovému keři a&#160;utrhl jeho nejkrásnější květ.</p>
			<p class="MLP_text ParaOverride-1">„Co činím, vidíte. Voním k&#160;růži.“</p>
			<p class="MLP_text ParaOverride-1">Pichlavé oči Kristiánovy vzplanuly zlým ohněm.</p>
			<p class="MLP_text ParaOverride-1">„Vonět k&#160;růži nepřísluší krysaři. A&#160;jste přece krysař.“</p>
			<p class="MLP_text ParaOverride-1">„Krysař, ano. Jsem k&#160;vaší službě. Topím krysy, chcete-li a&#160;chci-li. Utopil jsem mnoho krys v&#160;Hammeln; ale dnes se mi nechce je topiti.“</p>
			<p class="MLP_text ParaOverride-1">„Jste v&#160;cizí zahradě, krysaři.“</p>
			<p class="MLP_text ParaOverride-1">„Jsem na místě, kde cítím krysy. Páni konšelé a&#160;vy se domníváte, že není už v&#160;Hammeln krys. Klamete se, jako oni se klamou. Jsou zde a&#160;tuším nedaleko. Mám pro to jasný smysl: řemeslo! A&#160;nemyslete si, že jsem byl ‚U&#160;Žíznivého člověka‘, protože vidím krysy… mnoho krys… ‚Žíznivý člověk‘ se mi nelíbí; krčmář Röger je příliš roztomilý a&#160;má příliš trpké víno. Jsem střízliv. Ale krysy jsou zde. Staly se pouze ostýchavějšími. Dříve byly dotěrné; až na stůl vyskakovaly. Ale kdo vám ručí za to, že se opět dotěrnými nestanou?“</p>
			<p class="MLP_text ParaOverride-1">„Je to naše starost, krysaři: dovedeme je zkrotit!“</p>
			<p class="MLP_text ParaOverride-1">„S&#160;pomocí mé píšťaly. Ale radím vám, příteli, mějte pozor na mou píšťalu. Krysy hynou, slyší-li její zvuk; a&#160;vy si nepřejte kdy ji slyšeti.“</p>
			<p class="MLP_text ParaOverride-1">A&#160;krysař, přeměřiv zahradu v&#160;květu, domek v&#160;květu a&#160;dlouhého Kristiána, odcházel pomalými a&#160;vážnými kroky.</p>
			<p class="MLP_text ParaOverride-1">Kristián hleděl za ním nechápavě. Nyní byl by chtěl ještě mnoho říci; slova se tlačila na jeho rty. Ale krysař byl již vzdálen. Dlouhý Kristián zavrtěl hlavou a&#160;kráčel ke dveřím.</p>
			<p class="MLP_text ParaOverride-1">Agnes ještě spala.</p>
			<p class="MLP_text ParaOverride-1">Kristián hleděl na spící a&#160;hlavou mu hučela slova krysařova.&#160;– Ale spící byla stále zřetelnější a&#160;krysař zmizel v&#160;mlze.</p>
			<p class="MLP_text ParaOverride-1">Agnes ještě spala, s&#160;dětským svým, nevinným výrazem.</p>
		</div>
</body>
</html>