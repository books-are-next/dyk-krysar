<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krysar-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krysar-4" xml:lang="cs-CZ">
		<div class="_idGenObjectStyleOverride-1">
			<p id="_idParaDest-1" class="MLP_uroven2_kapitola ParaOverride-1">I</p>
			<p class="MLP_text_bez1radku ParaOverride-1">„A&#160;vaše jméno?“</p>
			<p class="MLP_text ParaOverride-1">„Nejmenuji se; jsem nikdo. Jsem hůř než nikdo, jsem krysař.“</p>
			<p class="MLP_text ParaOverride-1">Muž, který takto mluvil, stál se vzpřímenou hlavou před vraty domu, v&#160;nichž se do soumraku bělala ženská postava. Hleděl na ni svýma temnýma, pátravýma očima. Byl vysoký a&#160;štíhlý, štíhlejší ještě ve svém přiléhavém sametovém kabátci a&#160;v&#160;úzkých nohavicích. Jeho ruce byly drobné a&#160;jemné jako ruce paní. Neměl při sobě ani zbraně, ani hole, ač se zdálo, že přichází z&#160;daleka, po cestách, jež vždy jisty nebyly. Svíral zato něco dlouhého a&#160;ozdobného, co budilo zvědavost ženy, s&#160;kterou hovořil. Byla to píšťala cizokrajné práce, jaké dosud neviděla.</p>
			<p class="MLP_text ParaOverride-1">„Krysař,“ zasmála se žena ve dveřích. „Přicházíte včas do Ham­meln. Není tu krysaře; zato krys je tu mnoho. Vysvětlete mi, krysaři, odkud se berou krysy? Nebývalo jich dříve, jak nám říkají. Je pravda,“ končila s&#160;úsměvem, „staří lidé míní, že svět je stále horší.“</p>
			<p class="MLP_text ParaOverride-1">Krysař pokrčil rameny.</p>
			<p class="MLP_text ParaOverride-1">„Odkud jsou, nevím. Jsou však v&#160;každém z&#160;vašich domů. Hlodají bez ustání; hlodají dole ve sklepích, hlodají tam, kde jich nevidíme. Stanou se však dotěrnými a&#160;stoupají pak výše. Připravujete hostinu, svatbu, křtiny, což já vím? Představte si, že se náhle při hostině zjeví krysy s&#160;dlouhými boltci a&#160;dlouhými kníry. Tento zjev kazí chuť, chápete přece.“</p>
			<p class="MLP_text ParaOverride-1">„Ano,“ smála se žena ve dveřích. „Při svatbě Kateřiny objevila se pořádná krysa. Ženich byl bledý jako stěna a&#160;Kateřina padla do mdlob. Lidé nesnesou nic tak málo jako to, co jim kazí chuť; odhodlají se pak zavolat krysaře.“</p>
			<p class="MLP_text ParaOverride-1">„Připravujete svatbu nebo křtiny?“ otázal se krysař náhle, bez přechodu.</p>
			<p class="MLP_text ParaOverride-1">Žena ve dveřích se zasmála hlasitě.</p>
			<p class="MLP_text ParaOverride-1">„Jste cizinec, je zřejmo, že jste cizinec. Nejsem vdána, krysaři.“ Krysař se uklonil.</p>
			<p class="MLP_text ParaOverride-1">„To nevadí… nijak to nevadí. Nuže, povolají krysaře. Krysař píská a&#160;píská, až vyvede všechnu havěť z&#160;jejích skrýší. Jde za ním jako omámená. Zavede ji do řeky, do Rýna, Dunaje, Havoly, Vesery. A&#160;dům je prostý krys.“</p>
			<p class="MLP_text ParaOverride-1">Krysař opět se uklonil a&#160;jeho hlas zachvěl se nějakou elegií. Žena mlčela, pohrávajíc si větvičkou jasmínu.</p>
			<p class="MLP_text ParaOverride-1">„Ale je-li tomu tak, nepomyslí nikdo na krysaře. Krysař, cizinko, je muž, který nezůstává, ale jde. Lidé vidí ho rádi přicházet. Ale odcházeti vidí ho mnohem raději.“</p>
			<p class="MLP_text ParaOverride-1">„Opravdu?“ řekla pouze. Znělo to jako povzbuzení a&#160;snad to ani povzbuzení nebylo. Ale krysař chápal to tak. Bledé jeho tváře se zbarvily; byla by to mohla pozorovat, nebýti temna.</p>
			<p class="MLP_text ParaOverride-1">„Cítím to, cizinko. Lidé nemilují krysaře; bojí se ho pouze.“</p>
			<p class="MLP_text ParaOverride-1">Děvče zasmálo se opět.</p>
			<p class="MLP_text ParaOverride-1">„A&#160;čím to, že jdou krysy tak slepě za vámi, krysaři?“</p>
			<p class="MLP_text ParaOverride-1">Krysař ukázal na píšťalu, která oživla tímto pohybem.</p>
			<p class="MLP_text ParaOverride-1">„Je to zvláštní nástroj,“ řekl.</p>
			<p class="MLP_text ParaOverride-1">Pohlédla zvědavě na mluvčího i&#160;na píšťalu. Dotkla se jí lehce.</p>
			<p class="MLP_text ParaOverride-1">„Píšťala,“ řekla pak pohrdavě. „Pěkná píšťala. Ale nic více než píšťala.“</p>
			<p class="MLP_text ParaOverride-1">„Krysy mají dobrý sluch a&#160;má píšťala dobrý zvuk.“</p>
			<p class="MLP_text ParaOverride-1">Oči krysařovy zaplály podivným ohněm. Děvče ve dveřích maně ucouvlo. Větvička jasmínu v&#160;její ruce se chvěla.</p>
			<p class="MLP_text ParaOverride-1">„Mám zvláštní nadání vyhánět krysy,“ pokračoval krysař. „Pískám občas na ni velmi smutné písně, písně všech krajů, kterými jsem prošel. A&#160;já prošel mnoha zeměmi; slunnými i&#160;ponurými, pláněmi a&#160;horami. Má píšťala zní tak tiše. Krysy slyší a&#160;jdou. Není takového krysaře mimo mne. Povím vám něco, cizinko, která se umíte tak zvonivě smát. Nikdy jsem nepískal plným dechem; byl to vždy tlumený zvuk. Kdybych pískal plně, ne pouze krysy šly by za mnou.“</p>
			<p class="MLP_text ParaOverride-1">Krysař domluvil. Oči uhasly a&#160;svěsil bezděčně ruce s&#160;píšťalou.</p>
			<p class="MLP_text ParaOverride-1">„Nemám odvahy,“ dodal po chvilce. „Stalo by se něco krutého.“</p>
			<p class="MLP_text ParaOverride-1">Děvče stálo zamlklé a&#160;nespouštělo očí z&#160;píšťaly a&#160;krysaře. Když krysař mlčel, řekla zcela tiše:</p>
			<p class="MLP_text ParaOverride-1">„Líbíte se mi, krysaři. Nežli přišel soumrak, viděla jsem ve vašich černých vlasech stříbrné nitky. Nežli jste promluvil, pozorovala jsem na vašem čele vrásky. Ale přesto se mi líbíte. Milovalo vás jistě mnoho žen.“</p>
			<p class="MLP_text ParaOverride-1">„Snad,“ odvětil krysař. „Nepamatuji se.“</p>
			<p class="MLP_text ParaOverride-1">Slova krysařova měla podivný a&#160;jímavý přízvuk. Děvče zvážnělo. Naklonilo se ke krysaři tak, že cítil téměř horký jeho dech.</p>
			<p class="MLP_text ParaOverride-1">„Líbíte se mi, krysaři,“ děla. „Ale na vašem místě zapískala bych na píšťalu&#160;– plně&#160;– vší silou&#160;–“</p>
			<p class="MLP_text ParaOverride-1">„Víte, co by to znamenalo?“ otázal se krysař temným hlasem. „Já to nevím. Vím pouze, že mne časem pojímá úzkost. Hledím na svou píšťalu jako na něco, co mnohé zahubilo a&#160;co ještě mnohé zahubí. A&#160;pak se usměji. Není to nic než právě pěkná píšťala, sama jste to řekla. A&#160;já nejsem více než krysař, který má odvádět nezvané hosty. Krysař, který jako Ahasver jde z&#160;města do města, z&#160;jihu na sever, ze západu na východ. A&#160;jako Ahasver nemám stání. Pobyl jsem zde příliš dlouho, cizinko.“</p>
			<p class="MLP_text ParaOverride-1">„Ne,“ pravila. A&#160;pak šeptala tiše: „Říkejte mi Agnes.“</p>
			<p class="MLP_text ParaOverride-1">„Agnes&#160;–“ řekl. Mluvil měkce a&#160;hudebně. V&#160;jeho ústech vše nabývalo kouzla.</p>
			<p class="MLP_text ParaOverride-1">Hleděla na něho napjatě.</p>
			<p class="MLP_text ParaOverride-1">„Odejdete záhy z&#160;Hammeln?“</p>
			<p class="MLP_text ParaOverride-1">„Nevím,“ řekl. „Není to v&#160;mé vůli. A&#160;–&#160;–“</p>
			<p class="MLP_text ParaOverride-1">Odpověděl pohledem.</p>
			<p class="MLP_text ParaOverride-1">Usmála se svěžím a&#160;čistým smíchem mládí a&#160;radosti. Znělo to jako zvony vzkříšení.</p>
			<p class="MLP_text ParaOverride-1">„Myslím, že tu máte co činiti; je tu mnoho krys.“</p>
			<p class="MLP_text ParaOverride-1">A&#160;vážněji dodala:</p>
			<p class="MLP_text ParaOverride-1">„Zůstaňte, krysaři.“</p>
			<p class="MLP_text ParaOverride-1">Neodpovídal. Zraky jejich se utkaly. Hleděla neklidně a&#160;tázavě do planoucího krysařova zraku. Větvička jasmínu chvěla se v&#160;její ruce.</p>
			<p class="MLP_text ParaOverride-1">„Mám milence,“ řekla.</p>
			<p class="MLP_text ParaOverride-1">Krysař vzal ji za ruku.</p>
			<p class="MLP_text ParaOverride-1">„Nechci ho viděti. Nechci o&#160;něm slyšeti. Vím, že je na světě mnoho šeredných věcí. Co je mi po tom, nepřijdou-li mi do cesty. Nechci ho viděti. Ale kdybych ho viděl…“</p>
			<p class="MLP_text ParaOverride-1">Hlas krysařův zesmutněl a&#160;ztemněl. Znělo to vážně a&#160;varovně jako hrana.</p>
			<p class="MLP_text ParaOverride-1">„Ne,“ vydechla. Ale nebylo jisto, co znamenalo toto ne. Ocitli se na prudkém spádu, kde nečiní se kroky, kde zbývá pouze let. Podržel její ruku ve své a&#160;nechala mu ji. Stiskl. Stiskl ji prudce a&#160;vášnivě, že by byla vykřikla bolestí. Opakovala přesto stisknutí. Tato bolest ji omamovala.</p>
			<p class="MLP_text ParaOverride-1">„Agnes&#160;–&#160;–“ řekl.</p>
			<p class="MLP_text ParaOverride-1">Znělo to jako otázka a&#160;jako prosba.</p>
			<p class="MLP_text ParaOverride-1">Pohlédla na něho a&#160;usmála se.</p>
			<p class="MLP_text ParaOverride-1">„Ano,“ řekla. A&#160;bylo zřejmo, co znamenalo toto ano. Bylo zcela nahé, bez ostychu a&#160;bez výhrad. A&#160;děvče ve dveřích podalo krysaři snítku jasmínu.</p>
		</div>
</body>
</html>